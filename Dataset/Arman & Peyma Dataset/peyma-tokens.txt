کرج دومین شهر آلوده کشور 
مدیرکل محیط زیست استان البرز با بیان اینکه با بیان اینکه موضوع شیرابه‌های زباله‌های انتقال یافته در منطقه حلقه دره خطری برای این استان است ، گفت : در این مورد گزارشاتی تقدیم مدیران استان شده است . 
به گزارش خبرگزاری تسنیم از کرج ، حسین محمدی در نشست خبری مشترک با معاون خدمات شهری شهرداری کرج که با حضور مدیرعامل سازمان‌های پسماند ، پارک‌ها و فضای سبز و نماینده منابع طبیعی در سالن کنفرانس شهرداری کرج برگزار شد ، اظهار داشت : 80 درصد جمعیت استان البرز در کلانشهر کرج زندگی می‌کنند . 
وی افزود : با همکاری‌های مشترک بین اداره‌کل محیط زیست و شهرداری کرج برنامه‌های مشترکی برای حفاظت از محیط‌زیست در شهر کرج در دستور کار قرار گرفته که این اقدامات آثار مثبتی داشته است . 
مدیرکل محیط زیست البرز با بیان اینکه کلانشهر کرج با چالش آلودگی‌های محیط‌زیستی درگیر است ، بیان کرد : کرج دومین شهر آلوده کشور بعد از تهران است و از رشد بسیار بالایی در تراکم جمعیت و صنعت برخوردار است . 
محمدی با بیان اینکه شهر کرج از وضعیت باغ شهری به دلیل تخریب باغ‌ها و منابع طبیعی خارج شده است ، گفت : کرج از وضعیت باغ شهری به یک شهر خاکستری تبدیل شده و شرایط سختی برای زیستن ایجاد شده است . 
وی با بیان اینکه پدیده نوظهور گردو غبار در البرز جنس آلودگی محیط‌زیستی را عوض کرده است ، تصریح کرد : در سال گذشته استان البرز 20 دوره با پدیده گرد و غبار مواجه بوده که 70 کانون این پدیده‌ها منشا کانون محلی داشته است . 
محمدی با بیان اینکه کانون‌های محلی گردو غبار چالش برای استان هستند ، گفت : در کارگروه کاهش آلودگی هوا بسیاری از محورها در حوزه محیط‌زیست شهری است و از‌جمله آن‌ها محور نگه‌داری فضای سبز است . 
وی تصریح کرد : 1000 هکتار زمین در حریم شهر در اختیار شهرداری کرج قرار گرفته که فضای سبز در این محدوده گسترش یابد . 
محمدی با بیان اینکه نگرانی‌ها در مورد حفظ باغ سیب مهرشهر برطرف شده است ، عنوان کرد : 100 هکتار از باغ سیب آماده احیا است و 50 هکتار از این باغ نیز در اسفند سال 94 نهال‌کاری شده است . 
مدیرکل محیط زیست استان البرز با بیان اینکه در حوزه مدیریت پسماند اقدامات مناسبی در کرج انجام شده است ، عنوان کرد : 85 درصد زباله تولیدی تحویل شهرداری کرج می‌شود تا در مورد مدیریت پسماند آن اقدامات لازم را انجام دهند . 
وی با بیان اینکه موضوع شیرابه‌های زباله‌های انتقال یافته در منطقه حلقه دره خطری برای این استان است ، تصریح کرد : در این مورد گزارشاتی تقدیم مدیران استان شده و با همکاری شهرداری و مدیریت پسماند در حال برنامه‌ریزی برای کاهش خطرات این منطقه هستیم . 
محمدی با بیان اینکه استفاده از ظرفیت‌های حمل ونقل عمومی در جهت کاهش آلودگی محیط‌زیست در کرج نیز از دیگر برنامه‌های مشترک جهت حفظ و نگهداری محیط‌زیست است ، تصریح کرد : صنایع آلاینده و مزاحم نیز در دستور کار ساماندهی قرار دارند . 
نخستین پیروزی والیبال ایران در المپیک / غلبه شاگردان لوزانو بر کوبا 
به گزارش خبرنگار اعزامی مهر به ریودوژانیرو ، تیم ملی والیبال ایران در سومین بازی خود از گروه B رقابتهای المپیک از ساعت 17 روز پنجشنبه به مصاف کوبا رفت و در حالی که در دفاع روی تور عالی ظاهر شده بود برابر حریف خود 3 بر صفر برنده شد . 
شاگردان لوزانو با امتیازات 25 بر 21 ، 31 بر 29 و 25 بر 16 پیروز شدند تا به 3 امتیاز ارزشمند این مسابقه دست یابند . 
برتری ایران در روی دفاع روی تور 
تیم کشورمان بازی را با ترکیب سعید معروف ، میلاد عبادی‌پور ، سید محمد موسوی ، عادل غلامی ، فرهاد قائمی ، شهرام محمودی و مهدی مرندی ( لیبرو ) شروع کرد . 
کوبا بر خلاف آرژانتین و لهستان از سرویس‌های سهمگینی برخوردار نبود و همین باعث شد دریافت‌های اول بازیکنان کشورمان به خوبی انجام گیرد . 
تا امتیاز 10 دو تیم برابر پیش رفتند که ایران دو امتیاز متوالی گرفت و از حریف پیش افتاد . 
کوبایی‌ها که از توپ‌های برگشتی خوب استفاده می‌کردند سعی کردند اختلاف را کم کنند . 
تیم ایران در امتیازات پایانی با تغییراتی که لوزانو انجام‌داده بود کمی فاصله گرفت و به خصوص با دفاع‌های روی تور خود در امتیازات حساس توانست برتری 25 بر 21 را در ست نخست رقم 
رونالدو و 3 امتیاز جنجالی برای استقلال ( عکس ) 
به گزارش ورزش سه ، کاوه رضایی در دیدار برابر نفت تهران در صحنه‌ای مشکوک پایه‌گذار تنها گل استقلال شد . 
رضایی که پیش‌از این بازی نیز در 50 درصد از گل‌های بازیکنان استقلال نقش ایفا کرده بود ، در این بازی نیز در صحنه‌ای مشکوک سرنگون شد تا خطای به‌دست‌آمده در این لحظه تبدیل به تنها گل‌بازی شود . 
کاوه رضایی که در این بازی نام کریستیانو رونالدو روی کفش‌های او هک شده بود تا علاقه این بازیکن به او بیش از گذشته مشخص شود ، در طول بازی نیز نمایش قابل قبولی داشت اما نتوانست به گل‌ها و پاس گل‌های خود اضافه کند . 
این بازیکن که رفت و برگشت‌های او به تمرین استقلال باعث شده تا تبدیل به بازیکن جنجالی استقلالی شود درون زمین نمایشی متفاوت دارد . 
با این وجود اما ردپای رونالدوی استقلالی‌ها در تنها گل این تیم دیده می‌شود و حرکت مشکوک و بحث‌برانگیز این بازی در دقیقه 57 لحظه‌ای بود که کاوه رضایی با خطای بازیکن نفت تهران پشت محوطه جریمه سرنگون شد . 
هر‌چند در این صحنه رونالدوی استقلالی‌ها شانس زدن ضربه ایستگاهی را به ابراهیمی داد اما به نظر می‌رسد در بازی‌های آینده نیز او گزینه شماره یک برای زدن ضربات ایستگاهی باشد . 
برنامه دانشگاه آزاد سیستان و بلوچستان برای افزایش اعضای هیات‌علمی 
رییس دانشگاه آزاد اسلامی سیستان و بلوچستان گفت : هم اکنون در دانشگاه آزاد اسلامی استان ، بیش از 345 نفر عضو هیئت علمی رسمی و تمام‌وقت و هزار نفر هیئت علمی پاره‌وقت همکاری می‌کنند . 
به گزارش خبرگزاری دانشجویان ایران ( ایسنا ) - منطقه سیستان و بلوچستان ، دکتر امین‌رضا کمالیان در نخستین کنفرانس ملی ریاضیات و کاربردهای آن در علوم صنعت واقع در تالار علامه حلی دانشگاه آزاد اسلامی واحد زاهدان ، اظهار کرد : با توجه به نامگذاری سال جاری توسط مقام معظم رهبری به اقتصاد مقاومتی ، اقدام و عمل و مطالعات اقتصاد مقاومتی با نگرش اقتصاد اسلامی باید به سوی تجاری شدن پیش رفت . 
وی تصریح کرد : دانشگاه آزاد اسلامی استان سیستان و بلوچستان متشکل از 6 واحد دانشگاهی و 2 مرکز آموزشی است که بیش از 30 درصد بار آموزشی این استان را بر عهده دارد . 
دکتر کمالیان با بیان اینکه دانشگاه آزاد اسلامی استان حدود 30 هزار دانشجو از 92 هزار دانشجو را در بر دارد افزود : جمعیت دانشجویی تحصیلات تکمیلی این دانشگاه قریب به 60 درصد دانشجویان را تشکیل می‌دهد . 
وی ادامه داد : قسمت اعظم تحصیلات تکمیلی در واحد جامع زاهدان ، زابل ، ایرانشهر و دانشگاه بین‌المللی چابهار مشغول به تحصیل می‌باشند . 
وی با اشاره به اینکه از زمان تاسیس دانشگاه آزاد اسلامی در استان تا به امروز قریب به 75 هزار فارغ‌التحصیل از واحدهای استان توسط این دانشگاه تقدیم جامعه شده است ، اضافه کرد : با توجه به گسترش بخش تحصیلات تکمیلی استان شاهد افزایش این تعداد در آینده خواهیم بود . 
وی بیان کرد : با توجه به سیاست جدید دانشگاه و با توجه بر برنامه ششم و بودجه سال 95 در مسیری گام برداشته‌ایم که بتوانیم در سال جاری 140 نفر هیئت علمی در رشته‌های مختلف به ویژه پزشکی استخدام کنیم . 
رییس دانشگاه آزاد اسلامی واحد زاهدان گفت : این مجموعه عظیم دانشگاهی در راستای رسیدن به مطالبات رهبری توانسته در حوزه درآمدزایی ، سامانه آزمایشگاه‌های همکار آزاد ( ساها ) موفق عمل کند . 
وی با بیان اینکه هدف دانشگاه رفتن به سوی تجاری شدن است ، اذعان کرد : تاکنون 63 آزمایشگاه زیرساخت خود را از آموزشی به تجاری تغییر داده‌اند و تا به امروز در واحد زاهدان 33 آزمایشگاه ، 14 کارگاه و یک گلخانه تحت عنوان مجتمع گلخانه‌ای استان با مساحت بیش از 13 هکتار فعالیت خود را آغاز کرده است . 
وی با توجه به موفقیت‌های کسب شده توسط این دانشگاه در زمینه‌های علمی و پژوهشی ، گفت : در راستای دستیابی به اقتصاد مقاومتی ، از ابتدای سال 94 تاکنون 3 مرکز رشد از سوی دانشگاه آزاد اسلامی در استان راه‌اندازی شده است . 
کمالیان تصریح کرد : اولین مرکز رشد در واحد زاهدان با 12 واحد فناور فعال و 7 شرکت دانش بنیان دایر است که برنامه‌ریزیها و اقدامات لازم برای راه‌اندازی شهرک فناوری آزاد ( شفا ) در فضایی به مساحت 97 هکتار انجام شده است . 
این مسول همچنین از کسب رتبه‌های برتر در بخش علمی و پژوهشی دانشگاه آزاد اسلامی خبر داد و اظهار کرد : این دانشگاه موفق به کسب مدال طلا جایزه ویژه کشور روسیه ، کسب مقام اول رشته مسیر‌یاب حرفه‌ای ، کسب مقام دوم رشته امدادگر پیشرفته ، کسب مقام دوم ربات انسان‌نما کلاس A ، کسب مقام دوم لیگ شناسایی پرواز اتوماتیک از سوی عضو هیات‌علمی این واحد دانشگاهی و کسب مقام اول در نخستین دوره سازه‌های ماکارونی ، کسب مقام برگزیده برتر در جشنواره بسیج دانشجویی شده است . 
انتهای پیام 
کلنگ‌زنی مرکز خدمات جامع سلامت با کمک نیکوکار سلامت 
کلنگ مرکز خدمات جامع سلامت دوکوهک ، با کمک خیر عرصه سلامت ، همزمان با عید سعید غدیرخم ، به زمین زده شد . 
به گزارش گروه استان‌های باشگاه خبرنگاران جوان از شیراز ؛ دکتر محمدهادی ایمانیه رئیس دانشگاه علوم پزشکی شیراز گفت : دقایقی پیش در منطقه دوکوهک شیراز ، کلنگ یک مرکز خدمات جامع سلامت به زمین زده شد تا به عنوان مرکزی برای ارائه خدمات پیشگیرانه سلامت ، به مردم این منطقه باشد . 
وی در این آیین با اشاره به کمک محمد جمالی‌پور ، نیکوکار عرصه سلامت برای ساخت این مرکز ، گفت : بزرگ‌ترین کار را نیکوکاران انجام می‌دهند . 
رئیس دانشگاه علوم پزشکی شیراز ادامه داد : بخش‌های بیمارستانی ، تجهیزات پزشکی و خدماتی از این قبیل ، درمانی هستند ، اما باید به سوی پیشگیری در عرصه سلامت برویم . 
او ادامه داد : این مرکز خدمات جامع سلامت نیز همگام با اهداف طرح تحول نظام سلامت در عرصه بهداشتی ، کمکی برای آموزش پیشگیری از ابتلا به مشکلاتی مانند اعتیاد ، دیابت و بیماری‌های قلبی عروقی است . 
دکتر ایمانیه تاکید کرد : در مراکز خدمات جامع سلامت ، به مردم می‌آموزیم که چگونه زندگی کنند و چگونه از ابتلا به بیماری‌ها مصون بمانند . 
مرکز خدمات جامع سلامت دوکوهک ، با اهدای زمین از سوی نیکوکار عرصه سلامت ، محمد جمالی‌پور ، در منطقه دوکوهک شیراز و در زمینی به مساحت هزار مترمربع ساخته می‌شود . 
برای ساخت این مرکز ، چهار طبقه پیش‌بینی شده و با حضور 16 پزشک خانواده ، 16 مراقب سلامت و دیگر خدمات مراکز جامع سلامت مانند روانشناسی ، تغذیه ، دندانپزشکی ، آزمایشگاه و داروخانه ، به پنجاه هزار جمعیت این منطقه ارائه خدمت می‌کند . 
اقلام اساسی همچنان از نردبان قیمت بالا می‌روند 
براساس گزارش منتشر شده بانک مرکزی ، قیمت مواد خوراکی همچنان روند صعودی را طی می‌کنند به گزارش گروه اقتصادی باشگاه خبرنگاران جوان ، نتایج گزارش هفتگی از متوسط قیمت خرده‌فروشی ، برخی از مواد خوراکی در تهران طی هفته منتهی به 19 آذر 95 حاکی از افزایش قیمت تخم‌مرغ ، چای ، حبوبات ، میوه‌ها ، سبزیجات تازه و گوشت مرغ نسبت به هفته ماقبل است . 
لبنیات و تخم‌مرغ 
در هفته مورد گزارش ، در گروه لبنیات بهای پنیر پاستوریزه نسبت به هفته قبل معادل 0.8 درصد کاهش یافته و قیمت سایر اقلام این گروه بدون‌تغییر بود . 
بهای تخم‌مرغ معادل 201 درصد افزایش داشت و شانه‌ای 95000 الی 110000 ریال فروش می‌رفت . 
برنج و حبوب 
در این هفته در گروه برنج قیمت اقلام این گروه ثابت بود در گروه حبوب بهای لوبیا چیتی معادل 0.1 درصد ، لوبیا چشم بلبلب 0.4 درصد و لوبیا قرمز 0.1 درصد کاهش ولی قیمت سایر اقلام این گروه بین 0.1 درصد تا -0.1 درصد افزایش یافت . 
میوه‌ها و سبزی‌های تازه 
در هفته مورد بررسی ، در میادین زیر نظر شهردای هندوانه عرضه نمی‌شد و انگور و لوبیا سبز عرضه کمی داشت ولی سایر اقلام میوه و سبزی تازه که تعدادی از آنها از نظر کیفی در مقایسه با سایر میوه فروش‌ها متفاوت بودند ؛ به نرخ مصوب سازمان میادین میوه و تره‌بار عرضه می‌گردید . 
میوه فروشی‌های سطح شهر اقلام میوه و سبزی تازه را عرضه می‌نمودند که در گروه میوه‌های تازه بهای نارنگی معادل 1.5 درصد ، موز 3.9 درصد و میوی 2.8 درصد کاهش ولی قیمت سایر اقلام این گروه بین 1.2 درصد تا 7.9 درصد افزایش داشت . 
در گروه سبزی‌های تازه بهای گوجه‌فرنگی معادل 21.2 درصد ، بادنجان 0 درصد و کدو سبز 5 درصد کاهش ولی قیمت سایر اقلام این گروه بین 1.8 درصد تا 24.5 درصد افزایش یافت . 
گوشت قرمز و گوشت مرغ 
در هفته مورد گزارش بهای گوشت گوسفند و گوشت تازه گاو و گوساله بدون‌تغییر بود . 
قیمت گوشت مرغ معادل 2.1 درصد افزایش داشت . 
قند ، شکر ، چای و روغن‌نباتی 
در این هفته بهای شکر معادل 0.9 درصد کاهش ولی قیمت چای خارجی معادل 0.2 درصد افزایش یافت . 
بهای قند و انواع روغن‌نباتی ثابت بود . 
واردات بی‌رویه خشکبار بازار را دچار نوسان کرد 
قاسمعلی حسنی عضو هیئت رئیسه بنکداران مواد غذایی در گفتگو با خبرنگار صنعت ، تجارت و کشاورزی گروه اقتصادی باشگاه خبرنگاران جوان در مورد قیمت مواد غذایی در هفته‌های گذشته اظهار داشت : هفته گذشته برخی اقلام مواد غذایی با رشد قیمت 5 تا 10 درصد مواجه بوده و این روند در روزهای آتی تعدیل خواهد شد . 
وی افزود : برخی اقلام در بخش خشکبار و آجیل نیز با افزایش قیمت روبرو بوده و علاوه بر آن واردات برخی اقلام مانند بادام هندی ، فندق ترکیه و گردو آمریکا قابل‌توجه بوده که مشکلاتی را برای بازار این نوع محصول ایجاد کرده است . 
عضو هیئت رئیسه بنکداران مواد غذایی تصریح کرد : حبوبات ، بازار مواد غذایی را تحت تاثیر خود قرار داده و رشد قیمتی غیر معقولی را داشته است . 
میوه‌های انبار شده به‌تدریج وارد بازار می‌شود 
حسین مهاجران رئیس اتحادیه میوه و سبزی در گفتگو با خبرنگار صنعت ، تجارت و کشاورزی گروه اقتصادی باشگاه خبرنگاران جوان بیان کرد : در هفته‌های پیش برخی میوه‌ها ازجمله پرتقال و نارنگی با افزایش قیمت محسوسی مواجه بوده اما سایر میوه‌ها و سبزیجات رشد قیمتی قابل توجهی نداشته است . 
وی با اشاره به اینکه بازار میوه وسبزی با وضعیت مطلوب فاصله دارد ، گفت : میوه‌ها انبار شده برای شب عید این روزها به‌تدریج وارد بازار خواهد شد و برای روزهای آینده هیچ گونه افزایش قیمتی پیش‌بینی نمی‌شود . 
رئیس اتحادیه میوه و سبزی تاکید کرد : در هفته‌های آینده برخی میوه‌ها با افزایش متقاضی مواجه خواهد بود اما با توجه به عرضه مناسب میوه‌ها احتمال افزایش قیمت وجود ندارد . 
انتهای پیام / 
بیانیه شدیداللحن علیفر در مورد شوخی « دولاب » . 
پایگاه خبری تحلیلی انتخاب ( Entekhab.ir ) : علیرضا علیفر موضعی عجیب‌و‌غریب در مورد شوخی‌ای که با او شده گرفت . 
گزارشگر پر سروصدای این روزهای تلویزیون که به صورت معمول از خود جنبه بسیار زیادی نشان می‌داد و البته گفته بود که شوخی انجام شده ناراحت‌اش نکرده حالا یک بیانیه تندی در مورد شوخی‌ها با خودش داشته است . 
به گزارش انتخاب ، علیفر در این بیانیه البته بالحنی که انتظار نمی‌رفت امیردولاب را نشانه‌رفته و گفته که این کارها به‌خاطر حسادت آن پسر جوان بوده است . 
او در بیانیه تندش اشتباه در مورد استفاده از منبع غیرقابل‌اعتماد را نادیده گرفته و بیانیه را صادر کرده . 
باسلام ، ادب و احترام به همه کسانی که وجودشان عاری از بخل و حسادت است . 
انتقادات گسترده اخیر از من آن هم به‌خاطر اشتباهی که اصلا ربطی به 90 دقیقه گزارش بازی نداشته و حاصل شهرت‌طلبی یک جوان بوده که حسرت این را داشته که نامش روی آنتن تلویزیون گفته شود نشانگر بی چون و چرای دو مورد است : . 
اول اینکه علیفر در حال حاضر مطرح‌ترین و مورد توجه‌ترین فرد جامعه فوتبال کشور است و دوم اینکه بخل و حسادت ناجوانمردانه نارفیقان از موفقیت‌ها و همیشه مطرح بودن‌های من باعث شده تا از کاه ، کوه بسازند و تاسف به حال رسانه‌هایی که با از یاد بردن رسالت خود با کسی مصاحبه می‌کنند که با کار خلاف و غیر اخلاقی و دست بردن در یک سایت بین‌الملی به‌دنبال شهرت‌طلبی است و تاسف‌افزون‌تر برای همکارانی که ناجوانمردانه در برنامه‌های رادیو و تلویزیون بجای حمایت ، آتش‌بیار معرکه شدند . 
که به همه آن‌ها می‌گویم : ننگ بر شما فرصت‌طلبان نارفیق که بویی از حرمت رفاقت و یا حداقل همکاری سالیان دراز نبرده‌اید . 
به خرد و کلان تان می‌گویم : این نیز بگذرد اما کسانی که بخل و حسادت در وجودشان هست تا زنده هستند عذاب می‌کشند و تنها مرگ ناجی آن هاست . 
در مورد من و همیشه مطرح بودن من راهی ندارید جز اینکه در شعله‌های اتش بخل و حسادت خود بسوزید و خاکستر شوید . 
در پایان از همه هواداران و دوستانم که به طرق مختلف حمایت خود را از حق و حقیقت اعلام کرده‌اند تشکر و قدردانی . 
میکنم . 
با احترام علیرضا علیفر . 
منبع : عصرایران . 
ایران - ژاپن ، قدیمیترین دیدار مدعیان آسیایی 
بین 11 تیمی که حریفان ایران در مسابقات مقدماتی جام جهانی در مرحله تازه هستند ، ژاپن قدیمی‌ترین حریف ماست که از سال 1329 به بعد 17 بازی با ایران کرده است . 
به گزارش ورزش سه ، اولین بازی ایران و ژاپن در روز 16 اسفند 29 برگزار شده و 2 تیم با هم به تساوی 0-0 رسیده‌اند . 
در تاریخ بازیهای بین 2 تیم ، باخت 01-Mar ایران برابر ژاپن در سال 1345 شمسی بهترین برد حریف بوده وبرد 2-0 ما برابر این حریف در سال 1365 ودر بازیهای آسیایی 1986 سئول بهترین برد ما بوده است . 
مقدماتی جام جهانی 
* در تاریخ مسابقات مقدماتی جام جهانی 3 بار با این حریف بازی کرده‌ایم و این کشور حرف خوش یمنی برای ماست . 
در سال 1994 ، برابر ژاپن با نتیجه 01-Feb برنده شدیم اما در سال 1998 در مسابقه پلی آف در مالزی برابر ژاپن 02-Mar باختیم اما در پایان هر 2 تیم به مرحله نهایی جام جهانی رفتند . 
در سال 2006 هم هر 2 تیم در یک بازی از مرحله رفت‌وبرگشت برنده شدیم وهر 2 به جام جهانی صعود کردند . 
* آخرین بازی ایران و ژاپن در روز 21 مهر سال 94 در تهران برگزار شد ودر بازی با حریف به نتیجه تساوی 01-Jan رسیدیم . 
* پر تماشاگر‌ترین بازی 2 تیم در 5 فروردین 1384 در تهران بوده که 120 هزار تماشاگر از بازی دیدن کردند ، در این بازی 7 تماشاگر ایرانی به علت ازدحام زیر دست‌وپا مانده ومتاسفانه فوت شدند . 
* در دوران حضور کی‌روش در فوتبال ملی ما ، برابر تیم ژاپن در یک بازی در تهران با وجود انجام یک بازی خوب با نتیجه 01-Jan متوقف شدیم . 
تصاویر : آلبوم دیده نشده از اولین اکتشافات نفت در ایران 
پایگاه خبری تحلیلی انتخاب ( Entekhab.ir ) : در روز 5 خرداد سال 1287 هجری شمسی برای نخستین بار یک گروه اکتشاف نفت ، در شهرستان مسجد سلیمان استان خوزستان در پی ماه‌ها حفر چاه به نفت رسید . 
به گزارش « انتخاب » به نقل از فرادید ، " ویلیام ناکس دارسی " یک میلیونر استرالیایی ، نخستین فردی بود که با روش‌های جدید روز و دستگاه‌های حفاری مکانیکی در ایران به اکتشاف نفت و حفر چاه پرداخت . 
او ابتدا گروهی فنی را به سرپرستی زمین‌شناسی به‌نام برلز استخدام و به ایران اعزام کرد . 
این گروه ، پس از بررسی‌های زمین‌شناسی ، گزارش رضایت بخشی داد . 
احتمال وجود نفت در حوالی قصر شیرین و شوشتر را زیاد و در دیگر نقاط امیدوارکننده دانست . 
پس از دریافت این گزارش ، دارسی نماینده‌ای به‌نام ماریوت را در سال 1901 به دربار ایران فرستاد . 
ماریوت امتیاز اکتشاف و استخراج نفت در تمام ایران ، به‌جز ایالات شمالی یعنی خراسان ، مازندران ، استرآباد ( گرگان کنونی ) و آذربایجان را از مظفرالدین شاه گرفت . 
مدت این امتیاز که بعد‌ها به « امتیاز دارسی » مشهور شد ، 60 سال و ابتدای آن از هشتم صفر 1319 قمری بود . 
به موجب امتیازنامه دارسی ، وی تعهد کرده بود که ظرف مدت دو سال پس از عقد امتیاز شرکتی برای بهره‌برداری از امتیاز مزبور تشکیل دهد و پس از آن مبلغ بیست هزار لیره نقد و معادل بیست هزار لیره سهام شرکت مزبور را به دولت ایران تسلیم کند . 
چند ماه پس از عقد این قرارداد ، که از طرف ایران به امضای مظفرالدین شاه ، امین السلطان ، میرزا نصرالله مشیرالدوله و مهندس الممالک ( نظام‌الدین غفاری ) رسید ، حفاری اولین چاه در محلی به‌نام چیاسرخ یا چاه سرخ ، در شمال غرب قصر شیرین آغاز شد . 
کار حفاری به علت نبود راه و ناامنی به‌کندی پیش می‌رفت تا آنکه در تابستان 1903 در عمق 507 متری به گاز و کمی نفت رسید . 
چاه دوم هم در همین ناحیه در عمقی مشابه به نفت رسید . 
بهره‌دهی این چاه در حدود 175 بشکه در روز بود . 
دارسی با ارزیابی نتایج دریافت اگر در ناحیه چیاسرخ نفتی بیش از این مقدار هم بیابد به علت دوری از دریا و نبود امکان حمل به بازار مصرف ، سودی عاید او نخواهد شد . 
ناحیه را ترک کرد و به خوزستان روی آورد . 
در نیمه اول سال 1908 سرمایه شرکت رو به پایان بود و هنوز نفتی در منطقه خوزستان کشف‌نشده بود . 
روسای شرکت به مسئول عملیات دستور توقف عملیات را می‌دهند ، ولی او که با توجه به اطلاعاتی که در محل به‌دست‌آورده بود ، وضع را بهتر ارزیابی می‌کرد ، چند روزی از اجرای دستور توقف خودداری کرد و به حفاری ادامه داد . 
در روز پنجم خرداد 1287 شمسی برابر با 1908 میلادی مته حفاری به لایه نفت دار برخورد و نفت با فشار از چاه فوران کرد . 
عمق چاه 360 متر بود . 
دومین چاه که 10 روز بعد به نفت رسید 307 متر عمق داشت . 
پس از کشف نفت در ایران در سال 1909 شرکت سابق نفت ایران و انگلیس تشکیل شد و از سال 1908 تا سال 1928 تمام نفت تولیدی ایران از میدان نفتی مسجد سلیمان استخراج شد . 
میدان نفتی چیا سرخ در شمال غرب قصر شیرین که بعدها به دولت عثمانی رسید و اکنون جزوی از میادین نفتی عراق است . 
ژانویه 1904 یکی از دکل‌های حفاری در مسجد سلیمان . 
سال 1909 یکی از دکل‌های حفاری در مسجد سلیمان . 
سال 1909 احداث یک مخزن نفتی در مسجد سلیمان توسط شرکت نفت ایران و انگلیس . 
سال 1909 فوران نفت از یکی از چاه‌های نفت در مسجد سلیمان . 
سال 1911 حمل‌و‌نقل تجهیزات حفاری در مسجد سلیمان . 
سال 1911 راه‌اندازی خط لوله انتقال نفت از مسجد سلیمان به آبادان . 
سال 1910 دکل استخراج نفت در دالکی بوشهر . 
سال 1890 
پیروزی سخت یاران شمسایی و ثبت 3 تساوی مشابه ! 
به گزارش ایسنا ، هفته شانزدهم لیگ برتر فوتسال از ساعت 14:30 امروز ( چهارشنبه ) با برگزاری حساس‌ترین دیدار هفته بین تیم‌های حفاری اهواز و دبیری تبریز آغاز شد . 
این بازی که تا ثانیه‌های پایانی با تساوی بدون گل دنبال می‌شد ، با تساوی یک بر یک به پایان رسید . 
اصغری مقدم در دقیقه آخر بازی گل اول دبیری را به ثمر رساند اما در فاصله شش ثانیه به پایان بازی گل مساوی توسط اهوازی‌ها زده شد تا امتیازها تقسیم شود . 
در دیگر بازی امروز که از ساعت 16 آغاز شده بود ، شاگردان وحید شمسایی در تیم تاسیسات دریایی از یک شکست بد خانگی فرار کردند و در حالی که با نتیجه سه بر یک از طرح و توسعه قعرنشین عقب بودند ، در نهایت با نتیجه 5 بر سه به برتری رسیدند . 
دیدار تیم‌های دانشگاه آزاد تهران و یاسین پیشرو قم نیز با نتیجه مشابه پنج بر سه به سود قمی‌ها به اتمام رسید . 
دانشگاه آزاد بعد از استعفای حسین شمس ، در این بازی سرمربی روی نیمکت نداشت و رضا حیدریان به پیروزی‌های خود در یاسین پیشرو تداوم بخشید . 
گیتی پسند و مس سونگون ، تیم‌های اول و دوم جدول رده‌بندی نیز مقابل حریفان به برتری رسیدند تا همچنان جایگاه خود را حفظ کنند . 
در پایان هفته شانزدهم تیم‌های گیتی پسند ، مس ، تاسیسات دریایی ، دبیری و حفاری به ترتیب رتبه‌های اول تا ششم را در اختیار دارند و تیم‌های آذرخش ، طرح و توسعه و دانشگاه آزاد هم قعرنشین هستند . 
نتایج کامل بازی‌های امروز به شرح زیر است : 
گیتی پسند اصفهان 6 ارژن شیراز 3 
آذرخش بندرعباس یک - فرش آرای مشهد یک 
مس سونگون 5 شهرداری ساوه یک 
دانشگاه آزاد تهران 3 یاسین پیشرو قم 5 
تاسیسات 5 طرح و توسعه الوند 3 
مقاومت البرز 1 شهروند ساری 1 
حفاری اهواز 1 دبیری تبریز 1 
انتهای پیام 
به مناسبت بیست و هفت خرداد سالروز آغاز عملیات‌های فتح شش و نصر سه . 
چکش ایران در مقابل سندان عراقی‌ها . 
روز بیست و هفتم خرداد‌ماه سال 1366 ، عملیات " فتح شش " و " نصر سه " در دو منطقه شمال اربیل و شمال زبیدات عراق به اجرا درآمد . 
اربیل یک منطقه کرد‌نشین و زبیدات منطقه‌ای عرب‌نشین است که طی این دو عملیات موفقیت‌های بسیاری را شاهد بودند . 
گروه فرهنگ مقاومت - روز بیست و هفتم خرداد‌ماه سال 1366 ، عملیات " فتح شش " و " نصر سه " در دو منطقه شمال اربیل و شمال زبیدات عراق به اجرا درآمد . 
اربیل یک منطقه کرد نشین و زبیدات منطقه‌ای عرب‌نشین است که طی این دو عملیات موفقیت‌های بسیاری را شاهد بودند . 
به گزارش مهر ، عناصر اصلی استراتژی ایران در موقعیت دشوار هشتمین سال جنگ مقاومت در برابر فشارها با رویکرد جدید نظامی جبهه‌های غرب بود . 
گرچه موقعیت برتر نظامی ایران با پیروزی در عملیات کربلای 5 تثبیت شد ولی همین عملیات نقطه ثقل آغاز تحول جدید در جنگ و چرخش روند جنگ به زیان ایران بود . 
یکی از کارشناسان نظامی بر این عقیده است که در این عملیات چکش ایران در مقابل سندان عراقی‌ها را در هم شکست و ایران پس از آن دیگر مجال بازسازی پیدا نکرد . 
حال‌آنکه عراق تحت حمایت بین‌المللی به رشد کمی و کیفی شگفت‌انگیز و باور نکردنی دست یافت . 
بنابراین در سال 66 در وضعی که ایران عمیقا درگیر مشکلات فزاینده ناشی از فشارهای بین‌المللی و حملات عراق به مراکز صنعتی و اقتصادی بود ، " فضای تنفسی حیاتی " برای عراق فراهم شد تا با سازماندهی کامل نیروهایش و ایجاد قابلیت‌های جدید دفاعی و تهاجمی برای حمله به مواضع و استحکامات ایران کمین نماید . 
فتح 6 در ساعات اولیه بامداد . 
عملیات فتح 6 در ساعت اولیه بامداد تاریخ 27/3/66 ، به منظور پاسخگویی به شرارت‌های رژیم بعثی عراق در بی‌خانمان کردن مردم کرد ، بمباران شیمیایی منطقه و نیز انهدام مراکز و تاسیسات نظامی دشمن در شمال اربیل آغاز شد . 
رزمندگان تحت امر قرارگاه رمضان ، متشکل از تیپ 65 هجرت ، تیپ مالک اشتر ، گردان مستقل ویژه شهادت ، حزب دمکرات کردستان عراق ، حزب‌الله کردستان عراق و حزب الدعوه عراق ، با عبور از کوهستان‌ها ، دشمن بعثی را مورد هجوم قرار دادند . 
تیپ مالک اشتر ، حزب دمکرات کردستان ، حزب‌الله کردستان و حزب الدعوه در محور عملیاتی کورت سلیم‌خان در ساعات اولیه ، ارتفاعات دیل کورت و سلیم خان را تصرف کردند . 
در این تهاجم غافلگیرانه ، گردان جاش محمد آقابیک و گردان 38 جیش‌الشعبی به میزان 80 درصد منهدم شدند . 
تعدادی از نیروهای این دو گردان کشته و زخمی شدند و عده‌ای هم به اسارت قوای اسلام درآمدند . 
به‌علاوه مقداری سلاح سبک و نیمه‌سنگین نیز به غنیمت گرفته شد . 
در محور عملیاتی مرگه‌سور ، ارتفاعات مهم قلندر ، پل مواصلاتی گردان مزنه و جاده مرگه‌سور _ دیانا ، توسط حزب دموکرات کردستان و گردان مستقل ویژه شهادت مورد هجوم قرار گرفتند و در همان ساعات اولیه ، ارتفاعات مهم قلندر و پل مواصلاتی مزنه به تصرف رزمندگان درآمدند . 
در ادامه این عملیات ، طی یک کمین و اجرای آتش سنگین ، تعداد 16 خودرو دشمن منهدم و عده‌ای از سرنشینان آن‌ها کشته ، زخمی و یا اسیر شدند . 
با هجوم رزمندگان به داخل شهر مرگه‌سور و جنگ تن‌به‌تن در خیابان‌ها ، دشمن بعثی به سمت غرب شهر عقب‌نشینی کرد ، که با تعقیب رزمندگان ، تعداد زیادی از آن‌ها به هلاکت رسیدند ، به‌طوری‌که در اکثر خیابان‌های شهر اجساد بعثیان به چشم می‌خورد . 
همچنین بیش از 100 نفر از آن‌ها به اسارت درآمدند و اماکن نظامی شهر به آتش کشیده شد . 
دشمن برای باز‌پس‌گیری شهر دو پاتک انجام داد که هر بار با تحمل تلفات و خسارات به عقب رانده شد . 
نصر 3 ساعات انتهایی شب . 
این عملیات محدود و نفوذی را ، نیروی زمینی ارتش جمهوری اسلامی همانند عملیات نصر 2 ، به اجرا درآورد . 
هدف از انجام عملیات « نصر 3 » انهدام توان رزمی دشمن در منطقه « زبیدات » در جنوب محور عملیاتی دهلران بود . 
نیروی زمینی ارتش در روز 27 خردادماه 1366 از محور مذکور به درون خاک عراق پیشروی کرده و ضمن منهدم کردن 20 دستگاه تانک و نفربر زرهی ، چندین انبار مهمات و شماری خودرو نظامی دشمن ، به 7 گردان رزمی ارتش عراق آسیب رساندند و با کشته و زخمی و اسیر نمودن 1060 تن از نیروهای بعثی و غنیمت گرفتن چندین عراده توپ و ادوات جنگی و شماری خودرو و ده‌ها قبضه سلاح سبک از دشمن ، به خاک ایران و خطوط جبهه خودی بازگشتند . 
به منظور انهدام نیروهای دشمن و تلافی گلوله‌باران شهرهای مسکونی مرزی ایران ، عملیات « نصر 3 » ساعت 23:45 در 27 خرداد 1366 در منطقه شمال زبیدات با رمز « یا علی بن ابیطالب (ع) » با هدف انهدام نیروهای دشمن در منطقه زبیدات در غرب دزفول و حد فاصل شهرهای " عین خوش " و " چنانه " آغاز شد . 
تصرف ارتفاعات 132 ، 160 ، 142 و 140 ، انهدام 30 دستگاه تانک و نفربر دشمن ، انهدام مقادیری مهمات و ادوات خودرویی دشمن ، انهدام چندین قبضه توپ و سایر ادوات جنگی ، تحمیل یک هزار کشته و زخمی به دشمن ، متلاشی شدن گردان‌های 1 ، 2 و 3 از تیپ 95 لشگر 14 عراق ، متلاشی شدن گردان یک از تیپ 703 لشگر 20 از نتایج عملیات « نصر 3 » بود . 
دشمن در این عملیات بیش از 1000 کشته داشت و 60 نفر هم از نیروهای دشمن در میانه نصر 3 به اسارت رزمندگان اسلام درآمدند . 
نتایج عملیات نصر 3 . 
تجهیزات منهدم شده : 20 دستگاه تانک - چندین انبار مهمات - تعدادی خودرو نظامی . 
یگانهای منهدم‌شده دشمن : گردانهای 1 و 2 و 3 از تیپ 95 لشکر 14 - گردان 1 از تیپ 703 لشکر 20 - 3 گردان از لشکر 18 . 
تعداد کشته و زخمی دشمن : بیش از 1000 نفر . 
اسرا : 60 نفر . 
غنایم : چندین قبضه توپ و ادوات جنگی و تعدادی خودرو بهمراه دهها قبضه انواع سلاح سبک . 
نیروی عمل‌کننده : نیروی زمینی ارتش . 
نتایج عملیات فتح 6 . 
رمز عملیات : یا زهرا س . 
هدف : انهدام مراکز و تاسیسات نظامی دشمن . 
منطقه عملیات : منطقه عمومی شمال اربیل عراق . 
تاریخ شروع : 27/3/66 . 
نوع عملیات : نامنظم . 
نتایج عملیات . 
انهدام کلیه پایگاههای مهم و ارتفاعات کورت قلندر و سلیم‌خان در شمال دیانا - انهدام مراکز نظامی شهر مرگه‌سور - اجرای کمین و زیر آتش قرار دادن جاده مرگه‌سور - دیانا و پل مواصلاتی - انهدام 2 گردان جیش‌الشعبی - انهدام 16 خودرو نظامی . 
تعداد کشته و زخمی دشمن : بیش از 800 نفر . 
تعداد اسرا : بیش از 130 نفر . 
نیروی عمل‌کننده : نیروی زمینی سپاه پاسداران ( قرارگاه رمضان ) با همکاری معارضین عراقی . 
اقدامات حضرت زینب (س) از تحریف واقعه عاشورا جلوگیری کرد 
رئیس مرکز تخصصی مهدویت حوزه علمیه قم گفت : اگر برنامه‌ها و اقدامات حضرت زینب (س) و دیگر اهل‌بیت (ع) نبود ، حادثه کربلا به صورت تحریف شده به مردم نشان داده می‌شد و اجازه نمی‌دادند حقایق بازگو شود . 
حجت‌الاسلام مجتبی کلباسی امروز در گفت‌وگو با خبرنگار فارس در قم ضمن تسلیت سالروز وفات حضرت زینب (س) اظهار کرد : این بانوی بزرگوار خصوصیات منحصر به فردی دارند که از‌جمله آنها علم ، دانش و خردمندی ایشان است . 
وی خاطرنشان کرد : حضرت زینب (س) در زمینه وضعیت سیاسی جامعه و اینکه چه کسی بر سرنوشت جامعه حاکم باشد و ولایت الهی و حاکمیت مورد رضایت خداوند در جامعه وجود داشته باشد ، حساسیت فوق‌العاده‌ای داشتند ، بنابراین زندگی ، فرزندان و سلامت خود را در این مسیر فدا کردند . 
رئیس مرکز تخصصی مهدویت حوزه علمیه قم با اشاره به فداکاری‌های حضرت زینب (س) افزود : این بانوی بزرگوار در مسیر امام زمان و ولایت الهی همه فرزندان خود را فدا کردند و دوران سخت اسارت را پشت سر گذاشتند . 
کلباسی خاطرنشان کرد : اگر برنامه‌ها و اقدامات حضرت زینب (س) و دیگر اهل‌بیت (ع) نبود ، حادثه کربلا به صورت تحریف شده به مردم نشان داده می‌شد و اجازه نمی‌دادند حقایق بازگو شود . 
وی با بیان اینکه حضرت زینب (س) با سخنرانی‌ها و نطق‌های آتشین توطئه دشمنان را به نفع اهل‌بیت (ع) تغییر دادند ، گفت : این تاریخ‌سازی مسئله کمی نیست ، بانویی با زعامت اسیران ، این مسئولیت سنگین را انجام دهند و در مسیر تحقق اهداف اسلام ناب محمدی و علوی گام بردارند . 
انتهای پیام / 78003 / ز 20 
رابطه مستقیم آرامش جامعه و تعداد پرونده‌ها در محاکم قضایی 
به گزارش ایسنا ، علی‌اصغر تک‌بند شامگاه یکشنبه 24 مرداد در همایش " وظیفه ما نسبت به قرآن " تصریح کرد که اگر شاهد تعدد پرونده‌ها در محاکم قضائی هستیم ، نشان‌دهنده آن است که جامعه به آرامش مطلوبی نرسیده و همین امر آسیب‌هایی ایجاد کرده که موجب افزایش پرونده‌ها می‌شود . 
وی گفت : اگر می‌خواهیم بررسی کنیم که جامعه‌ای از خوبی‌ها برخوردار است و وضعیت غیربحرانی دارد ، لازم است در گام نخست به مراجع قضایی آن جامعه مراجعه کرده و آمارهای آن را بررسی کنیم . 
تک‌بند با تاکید بر اینکه رمز پایداری ازدواج‌ها خدامحوری و فرهنگ قرآنی بدون شعار دادن است ، گفت : اگر شراکتی می‌خواهد صورت گیرد و پایدار باشد باید خدامحور باشد و به همین ترتیب سایر مسائلی که ممکن است در صورت عدم خدامحوری ، تبدیل به یک آسیب اجتماعی شود . 
رئیس دادگاه‌های عمومی و انقلاب شیراز به ارائه آماری از وضعیت دادگاه‌های این شهر و همچنین تعداد پرونده‌های آن‌ها طی سال‌های 92 تا 94 پرداخت و گفت : آمارهای پرونده‌های ورود به دادگاه‌ها سال‌به‌سال افزایش یافته است به طوری ک هر سال 150 الی 160 هزار فقره پرونده وارد حوزه قضایی شیراز می‌شود . 
وی با بیان اینکه درصد کمتری از کلاه برداری‌ها به‌خاطر فقر است ، گفت : هستند کسانی که اصلا فقیر نیستند بلکه دارای ثروت میلیاردی هستند اما باز کلاهبرداری می‌کنند و این مسئله نشان می‌دهد که خدامحوری در زندگی این افراد وجود ندارد . 
تک‌بند به وضعیت طلاق و ازدواج نیز اشاره کرد و گفت : در سال 94 در کل کشور 673 هزار ازدواج صورت‌گرفته و در مقابل 164 هزار و 912 طلاق به‌ثبت‌رسیده است و ازدواج در این سال نسبت به سال 93 ، شش درصد کاهش و طلاق یک درصد افزایش داشته است . 
رئیس دادگاه‌های عمومی و انقلاب شیراز اظهار اظهار کرد : زمانی‌که تربیت قرآنی نباشد ، خدامحوری هم در زندگی نیست . 
یعنی کسی که در خانه‌اش صدای اذان نیست ، سفره خانوادگی او نیز برچیده شده است . 
وی با بیان اینکه متاسفانه مردم از معنویت سابق خود دور افتاده‌اند ، گفت : بیگانگان از طریق شبکه‌های ماهواره‌ای مردم ما را از معنویت دور نگه داشته‌اند و برای این کار نیز برنامه‌های مختلفی انجام می‌دهد لذا برای راه‌حل این مشکل ، تنها حذف این شبکه‌ها کافی نیست بلکه راه حلش این است که دلسوزان جامعه اگر برکتی دارند در راه ترویج فرهنگ قرآنی خرج کنند . 
تک بند تاکید کرد : درست است که سینما ، تفریح ، تئاتر ، قصه‌نویسی ، شعر و غیره باید برای فرهنگ وجود داشته باشند اما اصل فرهنگ ، فرهنگ قرآنی است . 
رئیس دادگاه‌های عمومی و انقلاب شیراز خواستار استفاده بیشتر از ظرفیت‌های متدینان شد و گفت : چه اشکالی دارد ما باغ و تالارهایی داشته باشیم که افراد متدین آن‌ها را اداره کنند و هزینه این مکان‌ها نیز پایین باشد تا همگان بتوانند استفاده کنند . 
انتهای پیام 
خودروهای بدون آینه در راه بازار 
به گزارش ایسنا ، این پیشنهادات ماه گذشته در ژاپن به واقعیت نزدیک شد و این کشور یکی از نخستین بازارهایی شد که اجازه می‌دهد در خودروها به جای آینه از دوربینها استفاده شود . 
انتظار برای ساخت خودروهای بدون آینه تامین‌کنندگانی مانند ایچیکو اینداستریز و رابرت بوش را تشویق کرده به عرضه این فناوری روی بیاورند . 
پیش‌قدم شدن ژاپن در این حرکت ممکن است شرکتهای ژاپنی را در این زمینه پیش بیاندازد . 
شرکت ایچیکو که عمدتا تامین‌کننده چراغ و آینه خودرو بوده است ، فرصتهای بزرگی را در خودروهای بدون آینه مشاهده کرده و در همین راستا نخستین محصولش را تولید کرده است . 
علی اردوبادی ، مدیرعامل ایچیکو در مصاحبه‌ای در مقر این شرکت در توکیو به اتونیوز گفت : وظیفه ما بهبود دید راننده با چراغ و آینه بوده و اکنون شامل دوربینها هم می‌شود . 
وی در ادامه افزود : تغییر فناوری در این بخش به معنای فرصتهای درآمد بالاتر است . 
اما بکارگرفتن دوربینها در خودرو فقط به معنای درآمد بالاتر نیست . 
مونیتورهای مبتنی بر دوربین نسبت به آینه‌های سنتی این مزیت را دارند که به خودروسازان در مقابله با دو چالش بهبود ایمنی و بهبود اقتصاد سوخت کمک می‌کنند . 
دوربینها زاویه دید بیشتری را برای رانندگان فراهم می‌کنند و نقاط کوری که معمولا با آینه‌های سنتی دیده نمی‌شوند به‌راحتی قابل‌مشاهده می‌شوند . 
این دوربینها می‌توانند دید راننده در هوای تیره و بارانی را با اصلاحات دیجیتالی تصویر بهبود ببخشند . 
سیستم‌های مبتنی بر دوربین معمولا وزن کمتری نسبت به آینه‌ها داشته و از این رو به بهبود اقتصاد سوخت کمک می‌کنند . 
همچنین به بدنه خودرو نمای زیباتری می‌بخشند . 
نخستین محصول ایچیکو یک آینه عقب داخلی است که دو قابلیت دارد و هم می‌تواند به عنوان آینه معمولی مورد استفاده قرار بگیرد و هم با یک چرخش به نمایشگر دیجیتالی تبدیل می‌شود که تصاویر ویدیویی از عقب خودرو نمایش می‌دهد . 
این محصول که " مونیتور دید عقب هوشمند " نام دارد از 28 ژوئن برای یک مشتری وارد مرحله تولید شده و قرار است در خودرویی که در ماه اوت در بازار ژاپن روانه فروش می‌شود بکار گرفته شود . 
ایچیکو از این مشتری نام نبرده و تنها اعلام کرده یک خودروساز ژاپنی است که قصد دارد مونیتور ویدیو را در شمار محدودی از خودروهایش استفاده کند . 
رگولاتورهای ژاپن مقررات را تغییر داده‌اند تا امکان استفاده از خودروهای بدون آینه فراهم شود . 
اواخر سال گذشته که کارگروه " مجمع جهانی برای هماهنگ‌سازی مقررات خودروی " سازمان ملل استفاده از دوربین به جای آینه را تصویب کرد ، مسیر حرکت به سوی خودروهای بدون آینه هموار شد . 
طبق اعلام ایچیکو ، انتظار می‌رود ژاپن و اتحادیه اروپا از‌جمله مناطقی باشند که امسال با بازبینی مقررات داخلی ، امکان استفاده از فناوری جدید را فراهم می‌کنند . 
آمریکا هم در سال 2018 این استاندارد را بکار می‌گیرد در حالیکه چین تا چند سال آینده به این کلوب ملحق خواهد شد . 
حجم بکارگیری این فناوری ممکن است در ابتدا اندک باشد اما پیش‌بینی می‌شود تا سال 2023 حدود 29 درصد یا حدود 2.3 میلیون خودرو در بازار ژاپن به مونیتورهای ویدیویی به عنوان آینه‌های داخلی مجهز باشند . 
همچنین پیش‌بینی می‌شود در حدود 900 هزار خودرو ، دوربینها جایگزین آینه‌های بغل شوند . 
ایچیکو قصد دارد با همکاری شرکت فرانسوی والئو سیستمهای مونیتور خود را خارج از ژاپن در بازارهایی شامل آمریکا و اروپا معرفی کند . 
فناوری جدید به روی سایرین هم گشوده خواهد بود . 
به عنوان مثال شرکت بوش آلمان حتی آینه خودرو نمی‌سازد اما این فرصت را مشاهده کرده که می‌تواند از تخصص خود در محصولات الکترونیکی برای ورود به این بخش استفاده کند . 
در همین راستا قصد دارد در سه سال آینده مونیتورهای بدون آینه عرضه کند . 
شرکت کانتیننتال هم تامین‌کننده دیگری است که نمونه اولیه یک سیستم را نمایش داده است در حالیکه شرکت تسلا موتورز از رگولاتورهای آمریکایی درخواست کرده با استفاده از این فناوری موافقت کنند . 
انتهای پیام 
سازمان ملل : روسیه از آتش‌بس انساندوستانه در حلب حمایت کرد 
نیویورک - ایرنا - دفتر نماینده ویژه بان کی مون درامور سوریه اعلام کرد ، استفان دمیستورا با قطع دیدارهای امروز خود با گروه بین‌المللی حمایت از سوریه خواستار برقراری یک آتش‌بس 48 ساعته انساندوستانه در شهر حلب شد که وزارت دفاع روسیه نیز با آن موافقت کرده است . 
دفتر ویژه استفان دمیستورا نماینده دبیرکل سازمان ملل در گفت وگوهای صلح سوریه بعد‌از‌ظهر پنجشنبه با صدور اطلاعیه‌ای اعلام کرد که نماینده بان کی مون با تاکید بر وخامت شرایط زیستی مردم شهر حلب مدت دیدار خود با نمایندگان گروه بین‌المللی حمایت از سوریه را کوتاه کرده و به نمایندگی از سازمان ملل خواستار برقراری یک آتش‌بس انساندوستانه 48 ساعته فوری به منظور رساندن کمک‌های انساندوستانه به مردم تحت محاصره حلب شده است . 
دراین اطلاعیه آمده است ، تقریبا بلافاصله پس ازصدور این بیانیه ، وزارت دفاع دولت روسیه که ریاست مشترک گروه بین‌المللی حمایت از سوریه را به عهده دارد در تماسی با دمیستورا از این پیشنهاد استقبال و آمادگی خود را برای برقراری این آتش‌بس اعلام کرده است . 
به موجب همین اطلاعیه نماینده ویژه بان کی مون از حمایت دولت روسیه ابراز قدردانی کرده و گفته است که دفتر هماهنگی و کمک‌رسانی‌های انساندوستانه این نهاد از هم اکنون زمینه‌های آغاز کمک‌رسانی به مردم شهر حلب را بلافاصله پس از برقراری آتش‌بس آماده کرده‌اند . 
دراین اطلاعیه از مقام‌های دولت روسیه خواسته شده است تا از پایبندی دولت سوریه به این توافق و حفظ مقررات آتش‌بس در مدت تعیین شده اطمینان حاصل کنند و از طرف دیگر از همه کشورهای ذی‌نفوذ و به خصوص دولت آمریکا خواسته شده است تا از نفوذ خود درگروه‌های شورشی سوریه برای وادار کردن آن‌ها به حفظ آتش‌بس استفاده کنند . 
اروپام - 4-541 * * شبس * 1488 * * 1565 
کمالوندی تاکید کرد ؛ . 
5 + 1 به تعهداتش عمل نکند ، اقدام متقابل فورا اجرایی می‌شود . 
کمالوندی ، سخنگوی سازمان انرژی اتمی . 
شناسه خبر : 3687497 - پنجشنبه 27 خرداد 1395 - 11:24 . 
سیاست > سیاست خارجی . 
سخنگوی سازمان انرژی اتمی ، ظرفیت ایران در عرصه هسته‌ای به ویژه در حوزه غنی‌سازی را بسیار بالا اعلام و تاکید کرد : در صورت نیاز ، می‌توانیم با سرعت تعجب‌برانگیز ، به حالت گذشته بازگردیم . 
به گزارش خبرگزاری مهر به نقل از صدا و سیما ، بهروز کمالوندی درباره زمان‌بندی مشخصی که برای بازگشت به مرحله پیش از برجام طراحی شده است ، گفت : از ابتدا برای سناریوهای برگشت‌پذیری تدبیر کرده‌ایم و این آمادگی را داریم که در صورت نیاز ، با سرعت در شرایطی قرار بگیریم که طرف مقابل حتما از آن متعجب شود . 
وی افزود : ما اهمیت حفظ دستاوردهای هسته‌ای را که به بهای خون شهدای هسته‌ای به‌دست‌آمده است ، به خوبی می‌دانیم و کارکنان و مسیولان سازمان انرژی اتمی همه اهتمام خود را بر این خواهند گذاشت که این دستاوردهای عظیم حفظ شود . 
سخنگوی سازمان انرژی اتمی خاطرنشان کرد : مقام معظم رهبری در دیدار با مسیولان نظام تاکید کردند که ما تعهداتمان را در فردو ، اراک و دیگر مسایل اجرا کرده‌ایم و از اینکه طرف مقابل تعهداتش را در زمینه مختلف اجرا نکرده است ، به شدت انتقاد کردند . 
کمالوندی گفت : طرف مقابل تلاش می‌کند تفسیری غیر از آنچه در برجام هست مطرح کند ، اما با توجه به اشراف رهبر معظم انقلاب بر مسایل فنی ، مواضعی که اتخاذ کردند برای ما به عنوان مجری و مذاکره‌کننده وضع بهتری را ایجاد می‌کند . 
وی اظهار داشت : وقتی بالاترین مقام کشورمان موضعی را اعلام می‌کنند ، علی‌القاعده دیگر هیچ جایی برای تفسیر به رای طرف مقابل باقی نمی‌گذارد و همواره این نوع رهنمودهای رهبر معظم انقلاب در دوره مذاکرات و اجرای برجام کمک‌کننده بوده است . 
سخنگوی سازمان انرژی اتمی در ادامه تصریح کرد : هدف ما از ابتدا این بود که این محدودیت‌ها ، ساختار صنعت هسته‌ای را مخدوش نکند که خوشبختانه مذاکرات به همین سمت پیش رفت و ظرفیت‌ها به‌نحوی است که در صورت نیاز بتوانیم به حالت برگشت‌پذیری برسیم . 
کمالوندی تاکید کرد : همان طور که رهبر معظم انقلاب اشاره فرمودند ، ظرفیت ما در عرصه صنعت هسته‌ای به ویژه در حوزه غنی‌سازی بسیار بالاست و در مسیر رو به رشد در این عرصه محدودیت‌هایی را پذیرفتیم . 
وی هشدار داد : اگر بنا باشد به علت عمل نکردن طرف مقابل به تعهداتش به گذشته بازگردیم ، طبعا با استفاده از سانتریفیوژهای پیشرفته به‌سرعت می‌توانیم در شرایط بسیار خوبی قرار بگیریم . 
سخنگوی سازمان انرژی اتمی ابراز امیدواری کرد : طرف مقابل این هشدار بهنگام را به خوبی درک کند و چیزی را که تا به حال به‌دست‌آمده است و می‌تواند به نفع طرف باشد ، مخدوش نکند . 
کمالوندی درباره تهدید برخی نامزدهای انتخابات ریاست جمهوری آمریکا به پاره کردن برجام گفت : البته ممکن است در تبلیغات انتخاباتی آمریکا حرف‌های زیادی گفته شود ، اما واقعیات جمهوری اسلامی به‌نحوی است که اگر آنان بخواهند آمالشان را عملی کنند ، قطعا با مشکلات بسیار مواجه خواهند شد ، زیرا در صورت نیاز به اقدام متقابل یا بازگشت به عقب ظرفیت بالایی داریم . 
سخنگوی سازمان انرژی اتمی تاکید کرد : هرگز اجازه نمی‌دهیم که این دستاوردها مخدوش شود ؛ ما به عهد و پیمانی که با خون شهدا بسته‌ایم ، پایبندیم و از این دستاوردها حفاظت می‌کنیم و آینده امیدبخشی را برای صنعت هسته‌ای کشورمان پیش رو می‌بینیم . 
جزئیات بازداشت " پرویز تتو " 
پرویز تتو با فعالیت‌های سازمان‌یافته خود اقدام به آموزش تعدادی افراد و آشناکردن آنها با تصاویر مربوط به نمادهای شیطان پرستی و مستهجن کرده است . 
به گزارش تسنیم قاضی منصوری از دستگیری اعضای باند خالکوبی و تتوی نمادهای شیطان پرستی و مستهجن روی بدن پسران و دختران جوان خبر داد . 
وی اظهار کرد : با توجه به گسترش تبلیغات فعالیت این باند در شبکه‌های اجتماعی و وصول برخی گزارش‌ها ، اقدامات اطلاعاتی برای بررسی بیشتر این موضوع در دستور کار قرار گرفت . 
وی ادامه داد : پس از چند ماه کار اطلاعاتی مشخص شد 3 عضو اصلی این باند با اجاره یک‌واحد مسکونی اقدام به تبلیغات فعالیت غیرقانونی و مجرمانه خود در فضای مجازی کرده و دختران و پسران را به این واحد دعوت کرده و اقدام به انجام تتو روی بدن آنها با تصاویر غیراخلاقی ، نمادهای شیطان پرستی ، نمادهای فرهنگ غربی و مبتذل می‌کردند . 
منصوری با بیان اینکه 3 متهم اصلی این پرونده با قرار بازداشت روانه زندان شده‌اند اظهار کرد : در برخی موارد ، این متهمان اقدام به برقراری روابط نامشروع با دختران و زنان کرده بودند . 
وی در پایان با بیان اینکه شاکیان می‌توانند برای پیگیری شکایت خود به مجتمع قضایی ناحیه یک شمیران مراجعه کنند ، گفت : دادستانی با این‌گونه فعالیت‌ها که مصداق فعل حرام و گسترش فرهنگ ابتذال و بی‌بندوباری است قاطعانه برخورد می‌کند . 
اطلاعات جدید به‌دست‌آمده از دستگیری این افراد حاکی از این است که متهم اصلی این پرونده معروف به « پرویز تتو » با فعالیت‌های سازمان‌یافته خود اقدام به آموزش تعدادی افراد و آشناکردن آنها با تصاویر مربوط به نمادهای شیطان پرستی و مستهجن کرده است . 
این متهم بعد از انجام دوره‌ها و آموزش افراد ، قصد خروج از کشور را داشت که شناسایی و دستگیر شد . 
یکی دیگر از همدستان این متهم ، بعد از فراگیری آموزش‌ها ، اقدام به‌راه‌اندازی آرایشگاهی به‌ظاهر مردانه کرده بود که در آنجا جدای از اصلاح و آرایش مردان و زنان ، اقدام به تتوی تصاویر مستهجن و نمادهای شیطان پرستی روی بدن افراد می‌کرده است . 
طبق مدارک به‌دست‌آمده ، این فرد نیز مانند پرویز 
تتو ، در این آرایشگاه اقدام به برقراری روابط نامشروع نیز کرده است . 
متهمان این پرونده با قرار بازداشت موقت در اختیار مرجع قضایی قرار گرفته‌اند . 
قرارداد سرمربی مونشن گلادباخ تمدید شد 
تهران - ایرنا - سرمربی تیم فوتبال بروسیا مونشن گلادباخ قرارداد خود را با این باشگاه تمدید کرد . 
به گزارش ایرنا از رویترز ، قرارداد آندره شوبرت سرمربی مونشن گلادباخ امروز ( سه‌شنبه ) و یک روز پیش‌از دیدار برابر بارسلونا در لیگ قهرمانان اروپا به مدت دو سال دیگر تمدید شد . 
شوبرت اوائل فصل گذشته بعد از پنج شکست تیم تحت هدایت لوسین فاوره ، سرمربی مونشن گلادباخ شد . 
این تیم تحت سرمربیگری شوبرت به جایگاه چهارم جدول رقابت‌های بوندس لیگا صعود کرد و جواز حضور در لیگ قهرمانان اروپا را کسب کرد . 
مکس ابرل مدیر ورزشی گلادباخ در بیانیه‌ای با تقدیر از عملکرد این مربی گفت : وی تیم را به لیگ قهرمانان اروپا رساند و از 34 مسابقه لیگ 65 امتیاز کسب کرد . 
این فوق‌العاده است . 
این مربی 45 ساله در ژوئیه 2015 به عنوان سرمربی تیم زیر 23 سال باشگاه به گلادباخ پیوست و سپس در ماه سپتامبر هدایت تیم اصلی باشگاه را به‌طور موقت بر عهده گرفت . 
قرارداد اولیه او تا نوامبر 2017 ادامه داشت و اکنون با تمدید قرارداد ، تا سال 2019 به فعالیت خود ادامه می‌دهد . 
تیم مونشن گلادباخ فردا شب ( چهارشنبه ) در هفته دوم لیگ قهرمانان اروپا در گروه سی به مصاف بارسلونا می‌رود . 
این تیم در اولین دیدار خود برابر منچسترسیتی با نتیجه 4 بر صفر شکست خورد . 
ورزشی * * 1210 * * 1584 * مترجم - زهرا کورهلی * انتشاردهنده - مولوی 
وقتی برنامه ارائه نشده تشکیل جلسات کمیسیون تلفیق خلاف آیین‌نامه مجلس است 
نماینده مردم تهران در مجلس شورای اسلامی با بیان اینکه دولت برنامه ششم را به مجلس ارائه نکرده است ، تشکیل جلسات بدون ارائه برنامه را خلاف آیین‌نامه داخلی خانه ملت عنوان کرد . 
به گزارش خبرنگار پارلمانی خبرگزای فارس ، احمد توکلی نماینده مردم تهران در مجلس شورای اسلامی در نشست علنی امروز سه‌شنبه پارلمان طی اخطاری گفت : امروز یک پیامک به عنوان عضو کمیسیون تلفیق برنامه مجلس برایم آمد که طی آن اعلام شده بود نشست‌های این کمیسیون از روز چهارشنبه برگزار می‌شود و جلسات در هفته آینده هم برقرار است . 
وی اضافه کرد : براساس اصول 43 ، 44 و 126 قانون اساسی و همچنین تصویر شورای نگهبان از اصل 126 تقدیم برنامه وظیفه دولت است . 
نماینده مردم تهران در مجلس شورای اسلامی با بیان اینکه طبق آیین‌نامه داخلی مجلس دولت باید لایحه برنامه را به مجلس ارائه کند ، اظهار داشت : دولت لایحه احکام مورد نیاز برنامه ششم را تقدیم کرده است . 
توکلی در همین زمینه خاطرنشان کرد : بنده در جلسات عرض کردم این کار قانونی نیست ، اینکه شما به عنوان مجلس نمی‌توانید احکام دائمی مورد نیاز برنامه را تبدیل به برنامه ششم کنید . 
در‌واقع این اقدام وظیفه مجلس نیست و مناسبات قوا را خراب می‌کند . 
عضو کمیسیون برنامه و بودجه مجلس اضافه کرد : آقای رئیس جمهور معتقد است که نباید برنامه بدهند ، در مجمع تشخیص مصلحت نیز این موضوع را بیان کردند . 
اگر وی چنین نظری دارد باید از شورای نگهبان استفسار کند . 
وی با اشاره به پیگیری‌های خود در زمینه‌های ارائه برنامه ششم گفت : من با رئیس مجلس و اکثر اعضا هیات رئیسه صحبت کردم ، آنها قبول دارند که لایحه ارائه شده از سوی دولت برنامه نیست . 
در چنین وضعیتی وقتی برنامه ارائه نشده باشد و کمیسیون تلفیق تشکیل جلسه دهد اقدامی خلاف آیین‌نامه صورت‌گرفته است . 
به گزارش فارس ، پس از بیان اخطار احمد توکلی ، حجت‌الاسلام سیدمحمدحسن ابوترابی فرد نائب رئیس اول مجلس شورای اسلامی اخطار نماینده تهران را وارد ندانست و گفت : اخطار را وارد نمی‌دانم به دلیل اینکه ما جلساتی برای بررسی برنامه ششم برگزار کردیم که دولت نیز در آنها حضور داشت ، آنها با تغییر عنوان مخالفتی نداشتند و می‌گفتند ما لایحه را به عنوان برنامه ارائه کردیم . 
اما اگر می‌خواهید عنوان آن را اصلاح کنید . 
وی در پایان اظهار داشت : یک حرکت مشترک از سوی دولت و مجلس در این زمینه صورت گرفت . 
انتهای پیام / 
ویسی : فردا فقط و فقط قلب می‌خواهیم & # 160 ; 
به گزارش 
ورزش سه 
، استقلال خوزستان صدرنشین لیگ برتر در جدالی حساس و سرنوشت‌ساز میزبان ذوب آهن اصفهان است . 
دیداری که برتری درآن می‌تواند شگفتی بزرگی را خلق کرده و جام قهرمانی را نصیب تیمی بدون ستاره کند . 
عبدالله ویسی سرمربی استقلال خوزستان در آستانه این بازی گفت : این رویارویی برای ما فراتر از یک مسابقه فوتبال است ، یک فراخوان و یک احساس بسیار خوب برای مردم خوزستان ، مردمی که حضورشان را در صحنه‌های مختلف نشان دادند . 
هدف ما خوشحال کردن آنهاست و بعد رسیدن به قهرمانی . 
او ادامه داد : برای بازی با ذوب آهن آنالیز و تمرین معنایی دارد فقط و فقط از بازیکنان قلبی پراحساس می‌خواهیم تا هر‌چه دارند در این بازی بگذارند و تیم به نتیجه برسد . 
همانطور که همه خوزستان دست‌به‌دست هم دادند تا موفقیت بزرگی رقم بخورد ، به همین خاطر در سمت مقابل این تلاش‌ها من و تیمم هستیم که دست از تلاش برنمی داریم تا با پایان سوت بازی مردم‌را خوشحال کنیم . 
سرمربی استقلال خوزستان در ادامه تصریح کرد : برنامه بازی‌ها به خصوص در روزهای پایانی از مدت‌ها قبل تعیین شده بود و کسی نمی‌دانست در این روز ما برای قهرمانی می‌جنگیم . 
حالا که این اتفاق‌افتاده قطعا تماشاگران و لیدرهای تمام تیم‌های خوزستانی به ورزشگاه خواهند آمد تا فردا استقلال را به عنوان نماینده خوزستان تشویق کنند تا از این بازی و آزمون نهایی به‌سلامت عبور کنیم . 
عبدالله ویسی در ادامه به بازی پرسپولیس و نتیجه‌اش با راه‌آهن اشاره و افزود : ما کاری به رقبا و سایر نتایج نداریم چون روی بازی خودمان تمرکز کردیم و شک نداشته باشید ، با تمام وجود مقابل ذوب آهن به میدان خواهیم رفت حالا پرسپولیسی‌ها هرکاری دلشان خواست مقابل راه‌آهن انجام بدهند . 
سرمربی استقلال خوزستان در پایان گفت : ما تنها چند ساعت تا پایان لیگ داریم و تمرکزمان روی قهرمانی است و به هیچ چیز دیگری فکر نمی‌کنم . 
این مدام می‌گویند بچه‌های تیم من در پایان فصل به کدام تیم می‌روند ، تنها یک جواب برایش دارم آن هم این است که همه می‌مانند چون تیم ما آسیایی است و فصل آینده می‌خواهیم از اعتبار فوتبال ایران و خوزستان دفاع کنیم . 
حالا که کار به اینجا رسیده از همه خوزستانی‌ها حتی پرسپولیسی‌ها هم به ورزشگاه بیایند چون ما به وجود همه آنها افتخار می‌کنیم . 
گزارشی از روز کتاب‌گردی و قول وزیر 
به گزارش ایسنا ، مراسم کتاب‌گردی به عنوان یکی از برنامه‌های هفته کتاب در روز پنج‌شنبه 27 آبان‌ماه با حضور جمعی از مسئولان و اهل فرهنگ و قلم در کتاب‌فروشی‌ها در حال انجام است . 
در برنامه‌ای که سیدرضا صالحی امیری - وزیر فرهنگ و ارشاد اسلامی - در آن شرکت داشت و از کتاب‌فروشی‌های خیابان انقلاب بازدید کرد ، محمود آموزگار - رئیس اتحادیه ناشران و کتاب‌فروشان تهران - از روند رو به افزایش قاچاق کتاب برای وزیر سخن گفت . 
او با انتقاد از فروش غیرقانونی کتاب‌های پرفروش اظهار کرد : در حال حاضر نیمی از بازار کتاب در دست قاچاقچی‌های کتاب است . 
سیدرضا صالحی امیری - وزیر فرهنگ و ارشاد اسلامی - نیز گفت : حتما با نماینده قوه قضائیه جلسه‌ای تشکیل می‌دهیم تا این موضوع را پیگیری و با آن برخورد کنیم . 
صالحی امیری سپس در جمع خبرنگاران گفت : اعتقاد من بر این است که باید در جامعه ایران به بحث افزایش سرانه مطالعه توجه جدی شود . 
در بحث کتاب ، مولف ، ناشر ، چاپخانه‌دار و کتاب‌فروش همگی به بحث کتاب‌خوانی گره خورده‌اند . 
کتاب‌خوانی به آموزش و پرورش و قبل از آن به خانواده ، همچنین فضای مجازی و عوامل مهم دیگری وابسته است . 
باید در این زمینه برنامه‌ریزی کنیم . 
وزیر ارشاد افزود : در چند سال گذشته مسئولان برای افزایش سرانه مطالعه اقداماتی را انجام داده‌اند . 
ما باید در این زمینه یک عزم ملی ایجاد کنیم تا کتاب‌خوانی به ارزش ملی تبدیل شود . 
در این زمینه باید برای ایجاد انگیزه‌های لازم ، نهادهای مختلفی مثل امور مساجد ، آموزش و پرورش ، وزارت علوم ، حوزه‌های علمیه ، فرهیختگان و مهم‌ترین آن‌ها وزارت ارشاد وظایف خود را به‌درستی انجام دهند . 
با تبلیغات نمی‌توان به این مهم دست یافت . 
او همچنین گفت : من یکی از برنامه‌های خود را گسترش کتاب‌خوانی در کشور اعلام کرده‌ام . 
در روزهای آینده طی جلساتی راهکارهایی را دنبال می‌کنیم تا بتوانیم کتاب‌خوانی را چند دقیقه افزایش دهیم . 
به گزارش ایسنا ، در روز کتاب‌گردی وزیر ارشاد ابتدا به کتاب‌فروشی آگاه رفت که محسن بخشی - از بنیان‌گذاران آن به‌تازگی از دنیا رفته ، از آن جا به بازارچه کتاب رفت و از کتاب‌فروشی‌های دارالکتب اسلامیه ، خجسته ، ققنوس ، اختران و ..‌. بازدید کرد . 
هم‌زمان با بازدید وزیر ارشاد از کتاب‌فروشی‌های خیابان انقلاب که در ادامه به بازدید از کتاب‌فروشی‌های خیابان کریم‌خان زند رفت ، علی جنتی - وزیر پیشین وزارت فرهنگ و ارشاد اسلامی - نیز به بازدید از کتاب‌فروشی‌های خیابان کریم‌خان از‌جمله چشمه و ثالث پرداخت . 
سیدعباس صالحی - معاون فرهنگی وزیر فرهنگ و ارشاد اسلامی - هم از کتاب فروشی‌های قم بازدید می‌کند . 
همچنین احمد مسجدجامعی - عضو شورای شهر تهران - کتاب‌گردی خود را از دفتر انتشارات قدیانی آغاز کرد . 
سپس برای ادای احترام به مرحوم توران میرهادی به شورای کتاب کودک رفت . 
او در بازدید از شورای کتاب کودک به نوش آفرین انصاری دبیر شورای کتاب پیشنهاد مشارکت این شورا برای یافتن راه‌حل‌هایی برای مشارکت کودکان در حل بحران آلودگی هوا را مطرح کرد . 
مسجدجامعی سپس به ناصرخسرو رفت و از کتاب‌فروشی‌های آن جا از‌جمله مروی و کتاب‌فروشی‌های بازار حاج نایب که در آن‌ها عمدتا کتاب‌های مذهبی به فروش می‌رسد بازدید کرد . 
انتهای پیام 
صبحانه خوران وزیر بهداشت و استاندار / خبرنگاران دست خالی بازگشتند 
به گزارش خبرنگار مهر ، نشست خبری وزیر بهداشت که قرار بود ساعت هفت صبح امروز در استانداری خراسان رضوی برگزار شود ، با چند پاسخ کوتاه به تعداد اندکی از سوالات خبرنگاران ، به صبحانه خوران وزیر و استاندار تبدیل شد . 
براساس اعلام استانداری خراسان رضوی ، قرار بود نشست خبری وزیر بهداشت ، درمان و آموزش پزشکی ساعت هفت صبح امروز شنبه در استانداری خراسان رضوی برگزار شود که این به‌اصطلاح نشست ، در ساعت 7 و 30 دقیقه با حضور حسن قاضی زاده هاشمی در مهمانسرای استانداری خراسان رضوی در فضایی غیررسمی آغاز شد . 
پس از پاسخ کوتاه وزیر بهداشت به دو سوال و به پیشنهاد وی ، بنا شد خبرنگاران ادامه نشست را بر سر میز صبحانه ادامه دهند ، وزیر که به گفته خودش قرار بود در این صبحانه کاری به ادامه سوالات خبرنگاران پاسخ دهد ، تنها به دو سوال به صورت کوتاه پاسخ داد و اعلام کرد که این جلسه قرار بوده صبحانه کاری خود و استاندار خراسان رضوی باشد ! 
پس از اعتراض خبرنگاران ، وزیر بهداشت اعلام کرد که بنا بوده جلسه‌ای مشترک با استاندار خراسان رضوی برگزار شود و نتایج آن را در اختیار خبرنگاران قرار دهند و انگار که روح آقای وزیر هم از نشست خبری بی‌اطلاع بود . 
خبرنگارانی که در ساعات ابتدایی صبح برای پاسخ به پرسش‌هایشان در به‌اصطلاح نشست خبری حاضر شدند ، دست خالی محل را ترک کردند . 
هم اکنون این سوال مطرح است که جای هماهنگی در بین برنامه ریزان استانی و کشوری کجاست و چه کسی پاسخگوی معطلی تعداد زیادی از خبرنگاران است که تنها در راستای عمل به وظیفه خود ، در ساعات اولیه صبح به استانداری رفتند اما بی‌حاصل و نتیجه محفل وزیر و استاندار را ترک گفتند ؟ 
هشدار بی‌سابقه سردار سلیمانی به رژیم آل خلیفه 
تعدی به شیخ عیسی قاسم به مقاومت مسلحانه و سقوط رژیم بحرین منجر خواهد شدفرمانده نیروی قدس سپاه با صدور بیانیه‌ای نادر و تاریخی به رژیم آل خلیفه در بحرین هشدار داد در صورت هرگونه تعدی به " شیخ عیسی قاسم " با مقاومت مسلحانه بی سابقه‌ای مواجه خواهند شد که اسقاط این رژیم تنها گوشه‌ای از تبعات آن است . 
به گزارش « نسیم آنلاین » ، سردار قاسم سلیمانی فرمانده نیروی قدس سپاه پاسداران انقلاب اسلامی در پی اقدام آل خلیفه مبنی بر سلب تابعیت از شیخ عیسی قاسم رهبر شیعیان بحرین ، بیانیه‌ای صادر کرد . 
متن کامل این بیانیه به شرح زیر است : بسم‌الله الرحمن الرحیم مردم مسلمان و مظلوم بحرین مدت طولانی و سالهای مدیدی است تحت ظلم ، تبعیض ، بی‌عدالتی ، تحقیر و اقدامات خشن ، ضد انسانی و غیر‌قابل‌قبول آل خلیفه قرار گرفته‌اند . 
این مردم نجیب و صبور به‌رغم فشارهای سنگین و برخوردهای نژاد پرستانه آل خلیفه حتی دستگیری برخی از رهبران سیاسی و دینی ، به زندان کشاندن زن‌ها و کودکان و شکنجه خوفناک آنها ، لغو تابعیت شهروندان ، تضییع حقوق شهروندی و دهها جنایت دیگر ، بدون دادن هر گونه بهانه‌ای به دست آل خلیفه بدنبال احقاق حقوق حقه خود بصورت مسالمت‌آمیز بوده و تشدید فشارها هرگز آنها را از این مسیر سلمی خارج نکرده است . 
اما گستاخی آل خلیفه به جایی رسیده است که با نادیده گرفتن نجابت مردم و حرکت سلمی آنها و با استفاده از سکوت معنادار سازمان ملل ، آمریکا و کشورهای غربی هر روز بر دامنه جنایات خود و ایجاد خفقان و فشار بیشتر بر ملت بحرین افزوده است . 
بازداشت غیر قانونی شیخ علی سلمان و دیگر رهبران سیاسی و دینی بحرین در سایه سکوت مجامع بین‌المللی ، آل خلیفه را به این گستاخی کشانده تا حریم روحانی بر جسته و رهبر دینی شیعیان بحرین ، حضرت آیت‌الله شیخ عیسی قاسم را مورد تهدید قرار داده و تصورات نگران کننده‌ای در اذهان مردم منطقه و بحرین بوجود آورد . 
به نظر می‌رسد آل خلیفه از حرکت مسالمت‌آمیز مردم سو استفاده کرده و برآورد دقیقی از خشم مردم ندارد . 
یقینا آنها می‌دانند تجاوز به حریم آیت‌الله شیخ عیسی قاسم خط قرمزی است که عبور از آن شعله‌ای از آتش را در بحرین و سراسر منطقه پدید خواهد آورد و برای مردم راهی جز مقاومت مسلحانه باقی نخواهد گذاشت . 
قطعا تاوان آن را آل خلیفه پرداخت خواهد کرد و نتیجه آن جز نابودی این رژیم سفاک نخواهد بود حامیان آل خلیفه بدانند اهانت به آیت‌الله شیخ عیسی قاسم و استمرار فشارهای بیش از حد به مردم بحرین سرآغاز انتفاضه خونینی است که عواقب آن بعهده کسانی خواهد بود که به گستاخی حکام بحرین مشروعیتمی دهند .( وانتصروا من بعد ما ظلموا و سیعلم الذین ظلموا‌ای منقلب ینقلبون ) شعرا 227 قاسم سلیمانی 
کیومرث مرادی از « کسوف » نوشت / عاشقانه‌ای در نقطه صفر مرزی 
به گزارش خبرنگار مهر ، کیومرث مرادی نویسنده ، کارگردان و مدرس تئاتر بعد از دیدن نمایش « کسوف » به کارگردانی ایوب آقاخانی که امروز 20 تیرماه آخرین روز اجرای خود را در تماشاخانه باران سپری می‌کند ، یادداشتی منتشر کرد . 
در یادداشت کیومرث مرادی آمده است : 
« همیشه از خودم در جهان نمایش می‌پرسم نمایش شاعرانه چیست ؟ 
شاعرانگی کجاست ؟ 
چطور شاعرانگی در ما شروع می‌شود ! و از دیشب این صدا در گوش من می‌پیچد : چه گپ زدی ؟ 
شاعرانگی یک نمایش در نگاه هنرمند خالق اثر به سوژه و قصه‌ای است که خلق می‌کند . 
این شاعرانگی یک اثر نمایشی را به وارستگی متفاوتی می‌کشاند و به طور مستقیم ابعاد عمیق‌تری از تماشاگر را تسخیر می‌کند . 
این شاعرانگی توام با شخصیت‌ها و شخصیت‌پردازی‌های بدیع ، قصه‌ای عمیق و متفاوت و ساختار اجرایی خاص است . 
ابعادی که در همان ابتدای نمایش به طرفت پرتاب می‌شود ، جادویی که در همان ابتدا تماشاگران را به‌سادگی با خود می‌برد . 
اتفاقا در این نگاه عمیق و شاعرانه ، خیلی نیازی به کارهای عجیب روی صحنه نداری و چه زیبا این اصل را در نمایش می‌بینی . 
نمایش به‌سادگی شما را به درون خود و به عمق قلب خود دعوت می‌کند و به دور از هر شعارپردازی قصه یک عشق قرن را در یک منطقه صفر مرزی به زیبایی به تصویر می‌کشد . 
منطقه‌ای که میان جهان شاعرانگی و حقیقت است ؛ میان جهان عاشقانه امروزی و تنهایی‌های قرن بیست و یکمی . 
متنی شاعرانه با کارگردانی هوشمندانه و البته با بازی‌های عاشقانه که نمایشی را رقم می‌زند که من به آن لقب نمایشی شاعرانه می‌دهم . 
نمایشی که موفقیت خود را مدیون بازیگران و کارگردانی است که بیشتر از آن که خودنمایی کند در موقعیتی سخت ، عمیق و پیچیده ما را قرار می‌دهند و تو ناگهان خود را مرد افغانستانی می‌بینی که سخت عاشق است . 
مردی تنها به دور از خاک و وطن ، اما عاشق . 
« کسوف » نمایشی است که من دیشب با اشک و خنده برای عظمت‌اش که در اوج سادگی بود به پا خواستم و برای دوستانم ایوب گرامی که حالا نگاهش به جهان پخته‌تر و تیزبین‌تر شده ، حمید جان آذرنگ و بانو نسیم جان ادبی کلاه از سرم برداشتم . 
» 
تصاویر تایم از فلاکت هزاران پناهجو در برزخ اروپا 
تهران - ایرنا - مجله تایم با انتشار گزارشی تصویری از هزاران پناهجو زندگی رقت‌بار آنان را در اروپا به قاب دوربین کشید . 
افرادی که در اردوگاهی نزدیک شهر مرزی ایدومنی یونان حوالی مرز مقدونیه سرگردان هستند و سرنوشتشان در دست برنامه جدید اتحادیه اروپا برای بازگشتن به ترکیه است . 
جیمز نچوی ( James Nachtwey ) عکاس مجله تایم شرایط این اردوگاه را فاجعه‌بار توصیف می‌کند : مردم در گل و زیر باران به سر می‌برند و " شرایط آنجا روز‌به‌روز وخیم‌تر می‌شود . 
کمبود غذا ، بهداشت و سلامت مشهود است ." تایم می‌نویسد که این پناهجویان در یک زمین زراعی زندگی می‌کنند و هفته هاست که با سوزاندن پلاستیک و زباله خود را گرم نگه می‌دارند . 
عکس‌های نچوی نشان‌دهنده سیاه‌ترین دوران اروپا و برزخی است که پناهجویان جنگزده در آن گرفتار شده‌اند . 
به گزارش ایرنا ، بیش از 10 هزار پناهجو از ماه فوریه ( بهمن 94 ) تاکنون و پس از بسته شدن گذرگاههای مرزی بالکان و مسدود شدن مسیرهای حرکت آنان به سمت اروپای مرکزی و غربی ، در پست مرزی « ایدومینی " یونان سرگردان مانده‌اند . 
منابع یونانی اعلام کردند پلیس مقدونیه روز یکشنبه برای عقب راندن صدها پناهجو به سمت مرز یونان از گاز اشک‌آور ، نارنجک صوتی و گلوله‌های پلاستیکی استفاده کرد . 
اما مقام‌های مقدونیه تنها استفاده پلیس از گاز اشک‌آور را تایید کردند . 
« اکیلس تزیموس " یکی از اعضای سازمان پزشکان بدون‌مرز دیروز به رویترز گفت که از تعداد بیش از 300 مجروحی که تحت مداوا قرار گرفتند ، بیش از 30 از آنان بر اثر اصابت گلوله پلاستیکی مجروح شدند . 
وی افزود که حدود 200 تن نیز بر اثر استنشاق گاز اشک‌آور دچار مشکلات تنفسی شدند . 
در یکسال گذشته بیش از یک میلیون نفر پناهجویی که از مناطق جنگ‌زده سوریه و سایر کشورهای جنگ‌زده گریخته بودند از مسیر ترکیه و یونان سرازیر اروپا شدند . 
در روزهای اخیر اتحادیه اروپا توافق جدیدی را اجرا می‌کند که طبق آن بسیاری از پناهجویان از اروپا بازگردانده می‌شوند . 
با گسترش جنگ و ناامنی در کشورهای خاورمیانه بحران پناهجویان در قالب بی سابقه‌ترین معضل مهاجرتی جهان پس از جنگ جهانی دوم ، بوجود آمد . 
مسوولان کشورهای اروپایی در حالی از بروز ناامنی و بی‌ثباتی در قاره سبز در اثر ورود پناهجویان ابراز نگرانی می‌کنند که آمریکا و کشورهای غربی با حمایت گروههای تروریستی سبب بروز و گسترش جنگ در خاورمیانه شده‌اند . 
اروپام * * 3092 * * 1378 * * 1599 
شورای نگهبان به طرح ممنوعیت بکارگیری بازنشستگان و لایحه حمایت از حقوق معلولان ایراد گرفت 
شورای نگهبان به طرح ممنوعیت بکارگیری بازنشستگان و لایحه حمایت از حقوق معلولان ایراد گرفت . 
به گزارش گروه سیاسی خبرگزاری فارس شورای نگهبان از لایحه حمایت از حقوق معلولان و طرح ممنوعیت بکارگیری بازنشستگان ایراد گرفت . 
در گزارش روابط عمومی شورای نگهبان آمده است که لایحه حمایت از حقوق معلولان مصوب جلسه مورخ هجدهم اسفندماه یک هزار و سیصد و نود و چهار مجلس شورای اسلامی که طبق اصل هشتاد و پنجم ( 85 ) قانون اساسی در جلسه مورخ 1394/12/10 کمیسیون مشترک به‌تصویب‌رسیده بود ، در جلسه مورخ 1395/01/25 شورای نگهبان مورد بحث و بررسی قرار گرفت که نظر شورا به شرح زیر اعلام می‌شود : 
- نظر به اینکه طبق اصل 85 قانون اساسی مجلس نمی‌تواند اختیار قانونگذاری را به شخص یا هیاتی واگذار کند ، فقط در موارد ضروری می‌تواند اختیار وضع بعضی از قوانین را به کمیسیونهای داخلی خود تفویض نماید ، با توجه به اینکه قانون جامع حمایت از حقوق معلولان مصوب 1383/02/16 قانون دائمی است و امور مربوطه بطور طبیعی و عادی جریان دارد و خلا قانونی به نحو کلی که جبران آن ضروری باشد در این خصوص وجود ندارد و هیچ ضرورتی برای تصویب این مصوبه در کمیسیون به صورت آزمایشی بدون جری مراحل عادی قانونگذاری نیست ، علاوه بر وجود ابهامات و اشکالات عدیده در این مصوبه با عنایت به‌مراتب مذکوره تصویب آن توسط کمیسیون مشترک مجلس شورای اسلامی ، مغایر اصل 85 قانون اساسی تشخیص داده شد . 
به‌فرض اینکه قانون موجود در برخی موارد احتیاج به تغییر و اصلاح یا تکمیل داشته باشد باید به این نحو و به همان مقدار اکتفا شود . 
بر پایه این گزارش ، طرح ممنوعیت به‌کارگیری بازنشستگان که با اصلاحاتی در جلسه مورخ بیست و چهارم اسفندماه یکهزار و سیصد و نود و چهار به تصویب مجلس شورای اسلامی رسیده است ؛ در جلسه مورخ 1395/01/25 شورای نگهبان مورد بحث و بررسی قرار گرفت و با توجه به اصلاحات به‌عمل‌آمده نظر این شورا به شرح زیر اعلام می‌گردد : 
- علی‌رغم اصلاح به‌عمل‌آمده تبصره یک ماده‌واحده کماکان ابهام دارد زیرا مرجع و مقام صدور اجازه خاصه مشخص نگردیده است ؛ پس از رفع ابهام اظهارنظر خواهد شد . 
انتهای پیام / 
شما هم با رئیس جمهور موافقید که در دولت یازدهم آرامش و ثبات بر بازار حاکم شده است ؟ 
رئیس جمهور روحانی امروز و در مراسم اختتامیه جشنواره شهید رجایی ، ثبات اقتصادی موجود در بازار یکی از مهم‌ترین دستاوردهای دولت خود دانست . 
معمولا دولت‌ها در هفته دولت به ارائه دستاوردهای خود می‌پردازند و دولت حسن روحانی هم در یک سال گذشته ، برجام را مهم‌ترین دستاورد خود می‌دانست ؛ اما رئیس جمهور امروز در سخنانی علاوه بر برجام ، ثبات موجود در بازارهای اقتصادی کشور را یکی دیگر از دستاوردهای مهم دولت عنوان کرد که باید قدردان آن بود . 
رئیس جمهور امروز در خلال سخنان خود گفت : « در این دولت هیچ کاری غیر از ثبات و آرامش بازار انجام نگرفته . 
اکنون شرایط و قیمت‌ها از صبح تا بعدازظهر و یا از این هفته تا هفته دیگر فرقی نمی‌کند ، یک اجناسی طی ماه‌های مختلف فرق آنچنانی پیدا نمی‌کنند . 
اکنون یک بازار آرام در زمینه بورس ، طلا ، سکه وجود دارد آیا نباید قدردان این نعمت بزرگ در کشورمان باشیم ؟ 
چه زمانی در تاریخ کشور ما وجود داشته که طی سه سال ماه به ماه تورم یک مقداری کاهش پیدا کند . 
اگر در این دولت هیچ کاری صورت نگرفته بود جز ثبات و آرامش بازار کافی بود . 
باید قدردان آرامش کنونی در بخش اقتصادی و مالی کشور باشیم ». اکنون می‌خواهیم نظر شما را در آخرین هفته دولت این چهار سال ریاست جمهوری حسن روحانی بدانیم . 
آیا با سخنان رئیس جمهور موافقید ؟ 
آیا دولت توانسته آرامش را بر بازار حاکم کند ؟ 
آیا شرایط اقتصادی و بازار پیش از این دولت این‌گونه بوده که رئیس جمهور توصیف کرده است و همه چیز متلاطم بود ؟ 
رییس فدراسیون چوگان : می‌خواهم نماینده شایسته‌ای برای بانوان ایرانی باشم 
رئیس جدید فدراسیون چوگان ابراز امیدواری کرد با همدلی هر‌چه بیشتر میان اهالی این رشته کهن و تاریخی شاهد رشد و اعتلای هر‌چه بیشتر آن باشیم . 
گلنار وکیل گیلانی در گفت‌وگو با خبرنگار ورزشی خبرگزاری دانشجویان ایران ( ایسنا ) ، درباره انتخابش به عنوان رئیس فدراسیون چوگان ، اظهار کرد : از این که به عنوان یک بانوی ایرانی توانستم نظر مثبت اعضای مجمع را برای به دست گرفتن ریاست این فدراسیون جلب کنم ، بسیار خوشحال هستم . 
دوست دارم نماینده شایسته‌ای از سوی بانوان ایرانی در ورزش باشم و ان شا الله باعث رشد و اعتلای هر‌چه بیشتر ورزش کهن ایرانی شوم . 
رییس جدید فدراسیون چوگان در مورد مهم‌ترین برنامه‌های خود نیز خاطر‌نشان کرد : توجه به چوگان چه در بعد قهرمانی و چه در بعد همگانی دارای اهمیت است . 
قصد دارم با همکاری وزارتخانه‌هایی همچون وزارت آموزش و پرورش و علوم در جهت بسط و توسعه چوگان در میان آحاد جامعه و مخصوصا جوانان گام بردارم . 
وی با درخواست از وزارت ورزش و جوانان برای حمایت هر‌چه بیشتر از این رشته کهن گفت : مدارک ثبت جهانی چوگان به‌نام ایران به یونسکو ارسال شده است و ان شا الله مشکل خاصی در این باره پیش نیاید و این ورزش کهن به‌نام ایران در جهان ثبت شود . 
وکیل گیلانی پیشبرد چوگان بر اساس بر نامه‌ریزی بلند مدت و میان‌مدت را از اصول کار خود دانست و یادآور شد : امیدوارم که بتوانم برنامه‌های ایلخانی‌زاده رئیس سابق فدراسیون که کمک زیادی به رشد این رشته داشت ادامه دهم . 
جا دارد از او به‌خاطر حمایت‌هایی که همواره از چوگان داشته است تشکر کنم و امیدوارم با همدلی اهالی چوگان شاهد رشد و توسعه این رشته تاریخی باشیم . 
انتها‌ی پیام 
آمریکا واحدهای زرهی به اروپای شرقی اعزام می‌کند , واکنش روسیه 
آمریکا گردان زرهی کاملی راهی سرزمین‌های شرق اروپا خواهد کرد . 
در بیانیه وزارت دفاع آمریکا در واشنگتن آمده که این اقدام در واکنش به نگرانی‌های متحدان اروپایی از " تهاجم " روس‌ها صورت می‌گیرد . 
آمریکا واحدهای زرهی به اروپای شرقی اعزام می‌کند , واکنش روسیه 
جهان آمریکا - همشهری آنلاین : آمریکا گردان زرهی کاملی راهی سرزمین‌های شرق اروپا خواهد کرد . 
در بیانیه وزارت دفاع آمریکا در واشنگتن آمده که این اقدام در واکنش به نگرانی‌های متحدان اروپایی از " تهاجم " روس‌ها صورت می‌گیرد . 
به گزارش خبرگزاری آلمان ؛ وزارت دفاع آمریکا ( پنتاگون ) از اعزام واحدهای زرهی به شرق اروپا خبر داد و گفت ، قرار است استقرار این واحدها در فوریه 2017 آغاز شود . 
باراک اوباما ، رئیس جمهور آمریکا در ماه ژانویه از افزایش بودجه دفاعی برای اروپا خبر داده بود . 
متحدان اروپایی آمریکا مدت‌هاست که خواستار تقویت حضور نظامی آمریکا شده‌اند . 
الکساندر گروشکو ، سفیر روسیه در ناتو در واکنشی سریع گفت ، روسیه این اقدام را بی‌پاسخ نخواهد گذاشت . 
به گزارش خبرگزاری تاس ، او به شبکه تلویزیونی " روسیه 24 " گفت : ما ناظران بی‌عمل نیستیم . 
ما به‌طور مرتب اقداماتی نظامی را که ضروری می‌دانیم انجام خواهیم داد تا این تقویت حضور نظامی را که هیچ توجیهی ندارد پاسخ داده باشیم . 
قرار است که این گردان با اهداف تمرینی به صورت گردشی در کشورهای مختلف استقرار یابد . 
پنتاگون محل‌های دقیق استقرار این واحدها را مشخص نکرده است . 
اما احتمال می‌رود کشورهایی که با روسیه همسایگی مستقیم دارند شامل کشورهای حوزه بالکان ، لهستان ، رومانی و بلغارستان در نظر گرفته شده باشند . 
قرار است استقرار نیروها تا پایان سال 2017 به اتمام رسیده باشد . 
در نظر گرفته شده که 4200 سرباز ، 250 دستگاه تانک ، خمپاره‌انداز ، خودروی زرهی و 1700 خودروی اضافی دیگر عازم اروپا شود . 
هر 9 ماه واحدها تعویض شده و " مدرن‌ترین " تجهیزات به اروپا ارسال خواهد شد . 
واکنش مربی تاسیسات به صحبت‌های شمسایی / رفاقتم را فدای پول نمی‌کنم 
به گزارش خبرنگار مهر ، وحید شمسایی در مصاحبه روز گذشته خود با خبرگزاری مهر از بعضی از بازیکنان و اعضای کادر فنی تیم تاسیسات دریایی به شدت انتقاد کرد و گفت : بروید ببینید اینها قبل از آنکه با وحید شمسایی کار کنند چه بوده‌اند و بعد از اینکه با وحید شمسایی کار کرده‌اند چه شده‌اند . 
این افراد هم اعتبارشان را از من دارند و هم شرایط خوب مالی . 
گمانه زنی‌ها بعد از این صحبت‌ها به سمت و سوی شهاب سفال منش یکی از مربیان تاسیسات و از دوستان نزدیک شمسایی در سالهای گذشته بود که هنوز با باشگاه تاسیسات برای فصل آینده به توافق نرسیده است . 
سفال منش درباره صحبت‌های وحید شمسایی به خبرنگار مهر ، گفت : من در حال حاضر درگیر بیماری یکی از اعضای خانواده‌ام هستم و همچنین روی رساله دوره دکترای خود کار می‌کنم . 
برای همین فرصت نکردم مصاحبه وحید را بخوانم و در جریان آن قرار بگیرم . 
وی افزود : رفاقت من با وحید شمسایی به فوتسال محدود نمی‌شود و ما رفت‌و‌آمد خانوادگی هم داریم . 
من رفاقتم را با وحید فدای پول نمی‌کنم . 
هیچ موقع در دوستی ما پول مطرح نبوده است . 
مربی تیم تاسیسات خاطرنشان کرد : من نه گذشته خودم را فراموش کرده‌ام و نه مجموعه‌ای که با آنها کار کرده‌ام . 
در این مدت از کار کردن با وحید شمسایی لذت برده‌ام . 
قطعا امروز با وحید تماس می‌گیرم تا با خودش در این خصوص صحبت کنم . 
لیگ دسته‌اول فوتبال ؛ سپیدرود رشت صدر جدول را از ملوان پس گرفت 
تهران - ایرنا - تیم فوتبال سپید رود رشت امروز ( یکشنبه ) با غلبه بر تیم مس کرمان صدر جدول رده‌بندی لیگ دسته‌اول فوتبال را از تیم ملوان بندر انزلی پس گرفت . 
به گزارش ایرنا ؛ در ادامه برگزاری رقابت‌های هفته سیزدهم لیگ دسته‌اول و درمهم‌ترین دیدار این هفته ، تیم سپید رود رشت میهمان تیم مس کرمان بود و با یک گل برابر این تیم به پیروزی رسید . 
تنها گل این دیدار را میلاد قربان‌زاده دردقیقه 61 درون دروازه مس کرمان جای داد و برتری تیمش را رقم زد . 
تیم سپید رود رشت که هفته گذشته صدر جدول را به ملوان انزلی سپرده بود با کسب هر سه امتیاز دیدار برابر تیم مس کرمان 28 امتیازی شد و دوباره به صدر بازگشت . 
دیدار تیم‌های چهارم و پنجم جدول رده‌بندی لیگ برتر نیز امروز برنده نداشت و بازیکنان تیم‌های گل گهر سیرجان و خونه به خونه به کسب تساوی بدون گل برابر یکدیگر بسنده کرده و با یک امتیاز زمین بازی را ترک کردند . 
شاگردان علیرضا مرزبان که بدنبال جبران ناکامی هفته گذشته و شکست 2 برصفر برابر تیم اکسین البرز بودند برابر تیم گل گهر سیرجان با نتیجه تساوی بدون گل متوقف شدند . 
تیم راه آهن در دیگر دیدار مهم امروز دست‌به‌کار بزرگی زده تیم اکسین البرز را در کرج شکست دادند ، این پنجمین پیروزی راه آهنی‌ها در این فصل از رقابت‌های لیگ برتر بود . 
کیانوش میرزایی دردقیقه 75 تنها گل تیم راه آهن را درون دروازه تیم اکسین البرز جای داد و چهارمین شکست شاگردان فیروز کریمی را رقم زد . 
نتایج کامل رقابت‌های امروزلیگ دسته‌اول : نساجی مازندران یک پارس جنوبی جم یک گل گهر سیرجان صفر - خونه به خونه صفر مس کرمان صفر سپیدرود رشت یک اکسین البرز صفر راه آهن یک بادران تهران 3 - استقلال اهواز یک ایرانجوان بوشهر 3 - آلومینیوم اراک 3 جدول رده‌بندی لیگ دسته‌اول : 1 - سپیدرود رشت / 13 بازی / 28 امتیاز 2 - ملوان / 13 بازی / 27 امتیاز 3 - اکسین البرز / 13 بازی / 23 امتیازورزشی .* * 9144 * * 1701 خبرنگار : سعید قهرمانی * انتشار دهنده : حمید قدیمی 
افتتاح بزرگترین کشتارگاه استان تهران در اسلامشهر 
رضا شایسته در گفت‌وگو با ایسنا گفت : در حال حاضر دو کشتارگاه مرغ و یک کشتارگاه دام در شهرستان اسلامشهر مشغول به فعالیت هستند و قرار است کشتارگاه فجر به عنوان بزرگترین و مجهزترین کشتارگاه دام استان تهران در هفته دولت در شهرستان اسلامشهر افتتاح شود . 
وی ادامه داد : شهرستان اسلامشهر با نزدیک به 700 هزار نفر جمعیت از شهرستان‌های پرجمعیت کشور بوده و معضلات زیست‌محیطی بیشتری هم دارد و رفع معضلات زیست‌محیطی اعم از آلودگی هوا ، ریزگردها ، تخریب فضای سبز و .. . 
تلاش و کوشش همه دستگاه‌ها و سازمان‌های محیط‌زیستی را می‌طلبد . 
رییس محیط زیست اسلامشهر با اشاره به فاضلاب شهری گفت : بحث فاضلاب شهرستان اسلامشهر یکی از مهم‌ترین معضلات زیست‌محیطی این شهرستان است و برای رفع آن با توجه به بحران‌های خشکسالی و زیست‌محیطی چاره‌ای جز استفاده از خروجی فاضلاب برای آبیاری فضای سبز و استفاده مجدد از فاضلاب در چرخه تولید نداریم . 
شایسته بیان کرد : اداره محیط زیست برای رفع مشکلات فاضلاب ، نظارت دقیق و کاملی بر واحدهای صنعتی دارد و اکثر واحدهای صنعتی این شهرستان سیستم تصفیه فاضلاب دارند و خروجی آنها به صورت آنلاین چک می‌شود . 
وی درباره وضعیت پسماند شهرستان اسلامشهر نیز با اشاره به اینکه پسماند طلای کثیف و زباله ارزشمند است ، گفت : قانون تعیین کرده که تا پایان سال سوم برنامه پنجم توسعه ، شهرها از روش‌های نوین دفع پسماند استفاده کنند ، ولی در شهرستان اسلامشهر هنوز طرح جامع مدیریت پسماند توسط شورای شهر تصویب‌نشده است . 
رییس محیط زیست اسلامشهر با اشاره به سال اقتصاد مقاومتی اظهار کرد : در بحث نخاله‌های ساختمانی بهترین گزینه این است که از زباله سوزها استفاده کنیم و از آن تولید انرژی داشته باشیم . 
شایسته با اشاره به آلودگی هوای اسلامشهر گفت : 80 درصد آلودگی هوا به عوامل متحرک مانند خودروها بستگی دارد و همچنین در بحث خودروها ، وزارت نفت باید بر کیفیت سوخت و وزارت صنایع بر استاندارد خودروها نظارت داشته باشند و تنها اهرم محیط زیست برای آلودگی خودروها بحث معاینه فنی است . 
رییس محیط زیست اسلامشهر با اشاره به 5 ساله بودن معاینه فنی خودروها تصریح کرد : امیدواریم در مجلس جدید بحث تقلیل معاینه فنی خودروها بررسی شود و خواهش ما از پلیس راهور این است که کوچک‌ترین اغماضی نسبت به خودروهای فاقد برگه معاینه فنی نداشته باشند . 
انتهای پیام 
واردات خون چینی و آمریکایی به ایران 
سازمان انتقال خون در جوابیه‌ای ، مباحث مطرح مبنی بر واردات خون چینی یا آمریکایی به کشور را تکذیب کرد . 
به گزارش روابط عمومی سازمان انتقال خون ، در بخشی از جوابیه سازمان انتقال خون درباره انتشار خبری در برخی رسانه‌ها مبنی بر ورود خون چینی و آمریکایی به کشور ، آمده است : « هر از گاهی ، شائبه‌های بی‌اساس ورود خون به کشور ، با عناوینی چون « واردات خون غیر استاندارد » ، « خون انگلیسی در رگ‌های ایرانی » ، « ورود 58 تن فرآورده خون چینی به ایران » ، « خون چینی در رگهای ایرانیان !؟ » و موارد مشابه دیگر در برخی رسانه‌های مجازی و مکتوب درج می‌شود که حاصل درک نادرست و تحقیق ناکافی خبرنگاران محترمی است که بدون صرف وقت کافی و بدون توجه به حقایق ، اقدام به تهیه و تنظیم اخباری می‌کنند که حاصلی جز انتشار اخبار نادرست ، تشویش اذهان عموم ، افکار جامعه و مخاطبین نداشته و در نهایت اعتبار نگارنده را نیز دچار خدشه می‌کند . 
همچنان‌که در گذشته نیز سازمان انتقال خون ایران ، به شائبه‌های بی‌اساس بعضی رسانه‌ها درخصوص واردات خون یا صادرات خون پاسخ گفته است ، به اطلاع می‌رساند که از نقطه‌نظر پزشکی از‌جمله مسائل اپیدمیولوژیک خاص هر کشور ، جابجایی خون از یک نقطه جهان به نقطه دیگر ممنوع است . 
حوزه طب انتقال خون ، دارای مفاهیم و واژه‌های تخصصی است که نیازمند دانش خاص خود است و عدم آگاهی از آن می‌تواند منجر به گمراهی و برداشت نادرست از اخبار و رویدادهای این حوزه شود . 
منبع آماری که در خبر به آن‌ها اشاره شده است ، گمرک ایران است که بررسی ریز عناوین این آمار نشان می‌دهد آنچه در خبر به عنوان خون مطرح شده است ، فرآورده‌ها و اقلام دارویی و کشت‌های آزمایشگاهی مورد نیاز و سایر اقلام مشابه بوده و هیچ یک خون کامل نبوده نیست . 
هرچند در لیست گمرک سرفصلی تحت عنوان واردات خون انسان و حیوان قرار داده شده است ؛ اما باید به این موضوع توجه شود که این ، تنها یک عنوان است . 
بر اساس یک طبقه‌بندی جهانی ، حتی واکسن‌ها هم در زیر مجموعه خون انسان و حیوان قرار می‌گیرند . 
چنانچه در این لیست توجه شود ، در زیر مجموعه این عنوان ، ده‌ها فرآورده بیولوژیک دیگر قرار داده شده است . 
متاسفانه نگارنده بدون اینکه برای مستند‌سازی و افزایش اطلاعات و آگاهی به منابع آگاه دیگر مثل کارشناسان انتقال خون و گمرک مراجعه کرده باشد ، برداشت نادرست خود را به خوانندگان برای ایجاد شائبه ورود خون القا کرده است . 
بار دیگر لازم است این نکته یادآوری شود که واردات خون و فرآورده‌های مورد نیاز مراکز درمانی به‌هیچ‌روی نه تنها در ایران ، بلکه در جهان رایج نیست و با اصول انتقال خون در دنیا منافات دارد . 
زیرا به دلیل احتمال هرچند ناچیز انتشار بیماری‌ها از طریق خون و فراورده‌ها و امکان تغییر چهره جغرافیایی بیماری‌ها ، جابجایی خون از یک نقطه جهان به نقطه دیگر به‌کلی ممنوع است . 
لذا بدینوسیله سازمان انتقال خون مجددا هرگونه واردات خون خارجی و صادرات خون را شدیدا تکذیب می‌کند . 
گمرکات کشورها برای خود تعرفه‌های بین‌الملی دارند و این طبقه‌بندی در کشور ما شامل 10 دسته است ؛ به گونه‌ای که داروهای بیولوژیک ، واکسن و داروهای مشتق از پلاسمای خون در یک دسته قرار می‌گیرند و با عنوان دارو ، واکسن و خون نامگذاری می‌شوند در صورتی که منظور از خون در این دسته‌بندی ، داروهای مشتق از پلاسمای خون و طیف وسیعی از اقلام آزمایشگاهی و تحقیقاتی است . 
» 
ساکت : سه‌شنبه یک حسینیه بزرگ در آزادی خواهیم داشت 
به گزارش ایسنا ، محمدرضا ساکت در حاشیه مراسم بدرقه تیم ملی جوانان به مسابقه‌های قهرمانی آسیا عنوان کرد : تیم‌های ملی نوجوانان ، فوتسال و جوانان در یک کار بسیار سنگین که یک‌سال و نیم فدراسیون را درگیر کرده بود ، آماده شدند و تیم ملی جوانان نیز روز تاسوعا به مسابقه‌های آسیایی اعزام می‌شود . 
این تیم از کادر فنی بسیار خوبی تشکیل شده و مسابقه‌های تدارکاتی خوبی نیز انجام‌داده است . 
ارزیابی کمیته فنی و سازمان تیم‌های ملی از این تیم مثبت بوده و همچنین می‌خواهم از تیم‌های لیگ برتری مثل سایپا و نفت و همچنین آقای دایی و فرکی به‌خاطر فراهم کردن بستری برای برگزاری دیدار تدارکاتی با تیم ملی جوانان تشکر کنم . 
وی همچنین درباره همزمانی بازی ایران و کره جنوبی با روز تاسوعای حسینی خاطرنشان کرد : خود مردم همیشه در این مسائل پیشتاز هستند و مراسم‌های ویژه‌ای را برگزار کرده‌اند . 
بخش‌های مختلف نیز پیش بینی‌های زیادی برای این بازی دارند و مشخصا کمیته فرهنگی سازمان لیگ ، شهرداری مناطق 22 و 5 تهران ، کانون هواداری باشگاه‌های پرسپولیس و استقلال با تمام ظرفیت فرهنگی خود آماده برگزاری این بازی هستند . 
فدراسیون فوتبال نیز جلسات مختلفی را با برگزار کنندگان این دیدار داشته و پیش بینی‌هایی انجام‌داده تا فضای حسینی در بازی حاکم باشد . 
ساکت گفت : ما هر کاری که می‌شد را انجام دادیم حتی سفیر کره در تهران ، رییس فدراسیون فوتبال این کشور و هر کسی را که می‌توانست در این مسئله سهیم باشد ، وارد ماجرا کردیم اما آن طور که می‌خواستیم نتیجه نگرفتیم . 
فردا ( یکشنبه ) جلسه نهایی ساماندهی کارهای فرهنگی برگزار می‌شود و ما پیش بینی کرده‌ایم که روز سه‌شنبه یک حسینیه به بزرگی ورزشگاه آزادی داشته باشیم . 
او در پاسخ به این سوال که چرا کفاشیان در هنگام اعلام زمان بازی‌ها در AFC اعتراض نکرد گفت : شاید در لحظه تطبیق دادن تاریخ قمری با میلادی سخت باشد اما از وقتی‌که برای ما محرز شد که چنین تقارنی صورت‌گرفته ، تمام تلاش مان را کردیم . 
فیفادی‌ها از سال‌ها قبل مشخص می‌شوند و ما حتی بدشانسی آوردیم که در این بازی مهمان نشدیم . 
به هر حال این ماجرا برای ما درسی شد تا در سال‌های بعد بیشتر روی این بخش کار کنیم . 
فدراسیون به کمیته بین‌الملل ماموریت داده که برنامه سال‌های بعد را به‌طور کامل رصد کند . 
مدیر تیم‌های ملی درباره معطلی تیم ملی در فرودگاه ازبکستان هم گفت : تنها 45 دقیقه در آنجا معطل شدیم که خیلی زود مرتفع شد . 
آن طور نبود که بخواهند ما را اذیت کنند . 
به هر حال بعد از هر پیروزی ممکن است چنین مسائلی پیش بیاید . 
ساکت در پایان درباره تجمع انصار حزب‌الله در مخالفت با برگزاری دیدار ایران و کره جنوبی پس از نماز جمعه تهران گفت : باید به نظر همه نهادهایی که دغدغه‌های دینی دارند احترام گذاشت . 
انتهای پیام 
انتهای پیام 
ورود 180 هزار خودرو به گیلان 
مدیرکل راه و شهرسازی گیلان از ورود 179 هزار و 567 خودرو از 27 اسفندماه سال 94 تاکنون به این استان خبر داد . 
به گزارش خبرگزاری فارس از رودبار ، شعبان علی خاوری پیش‌از‌ظهر امروز در جریان بازدید از محورهای مواصلاتی این شهرستان با اشاره به تعطیلات نوروزی و ورود مسافران به گیلان اظهار کرد : 27 اسفند‌ماه سال 94 ورود 55 هزار و 461 وسیله نقلیه توسط دستگاه‌های ترددشمار در مبادی ورودی استان به ثبت رسیده و نسبت به ورود 49 هزار و 806 خودرو در سال گذشته 11.4 درصد رشد نشان می‌دهد . 
وی به ثبت خروج 37 هزار و 600 خودرو در 27 اسفند‌ماه سال 94 از گیلان اشاره کرد و افزود : خروج وسیله نقلیه‌های مذکور نسبت به 32 هزار و 268 خودرو 16.5 درصد افزایش داشته است . 
مدیرکل راه و شهرسازی گیلان با بیان اینکه 67 هزار و 574 خودرو در 28 اسفند‌ماه سال 94 وارد استان شده است ، تصریح کرد : 28 اسفند‌ماه سال 93 تعداد 58 هزار و 627 خودرو ورودی به استان داشتیم و با 15.3 درصد افزایش ورودی مواجه هستیم . 
خاوری از خروج 44 هزار و 756 خودرو در 28 اسفند‌ماه سال 94 از گیلان خبر داد و بیان کرد : سال 93 در مدت مذکور 35 هزار و 764 خروجی وسیله نقلیه از استان به ثبت رسیده و از این حیث 25.1 درصد افزایش داریم . 
وی به ثبت ورود 56 هزار و 532 وسیله نقلیه در 29 اسفند‌ماه سال 94 به گیلان اشاره کرد و گفت : سال 93 در مدت مذکور 69 هزار و 83 خودرو از گیلان خارج شد و با کاهش 18 درصدی مواجه هستیم . 
مدیرکل راه و شهرسازی گیلان با اشاره به ثبت خروج 33 هزار و 500 وسیله نقلیه روز گذشته از استان ، خاطر‌نشان کرد : سال 93 در مدت مذکور 32 هزار و 236 وسیله نقلیه از استان خارج شد و در این زمینه 3.92 درصد رشد داریم . 
خاوری خواستار دقت بیشتر رانندگان به علائم راهنمایی و رانندگی در جاده‌ها شد و اظهار کرد : همکاری رانندگان با ماموران پلیس راه و راهداری حائز اهمیت است . 
وی با بیان اینکه شماره تلفن‌های 1333311111 و 141 مرکز مدیریت راه‌های اداره‌کل راه و شهرسازی گیلان به صورت 24 ساعته آماده پاسخگویی آخرین وضعیت راه‌های استان است ، یادآور شد : امروز در محور اسالم ـ خلخال کولاک شدید گزارش شده و در دیگر محورهای استان وضعیت هوا صاف است . 
انتهای پیام / 84001 / ذ 30 / د 1000 
امریه شهردار تهران درباره تولید ملی بر زمین مانده است 
به گزارش خبرگزاری مهر ، مجتبی شاکری در جریان دویست و هفتاد و چهارمین جلسه علنی شورای شهر تهران با اشاره به تاکید مکرر شهردار تهران مبنی بر عرضه کالاهای ایرانی در فروشگاه شهروند ، درخواست کرد مدیران مربوطه افرادی را در 33 فروشگاه شهروند مامور کنند تا گزارش میدانی از کالاهای این فروشگاه تهیه کنند . 
اینجانب در بازدیدی که از چند فروشگاه مهم شهروند داشتم در نگاه اول به نظر می‌رسد دست‌کم نیمی از کالاهای عرضه شده خارجی است و این در حالی است که اقدام عملی برای حذف اقلام کالاهای خارجی از سال 91 در قالب کارگروهی ویژه چنین ماموریتی آغاز شده بود , لذا جای این پرسش باقی است که با گذشت چهار سال چرا هنوز حضور کالاهای خارجی در این فروشگاه‌ها چشم گیر است . 
وی در ادامه از تلاش سه‌روزه آتش نشانان برای مهار آتش‌سوزی یکی از مخازن پتروشیمی بندر ماهشهر در سخت‌ترین شرایط ، به عنوان یک افتخار بزرگ یاد کرد و افزود : یکی از نزدیکترین اقشار به رزمندگان هشت سال دفاع مقدس آتش نشانان هستند که با اختیار به دل حادثه می‌زنند و از این جهت ویژگی بسیجی دارند . 
آنها در جریان این خطرکردن‌ها میان آتش تکیه‌گاه واقعی یعنی خداوند را تنها رشته نجات می‌یابند و معنی واقعی توکل آنها بروز و ظهور عینی پیدا می‌کند . 
شاکری توصیه کرد آتش نشان‌ها خاطرات خود را از لحظات پر هیجان عملیات و خطر کردن‌ها به رشته تحریر درآورند و افزود : انتشار این وقایع می‌تواند در روحیه دادن به جوانان موثر و دست مایه‌ی رمان و سریال‌های جذاب باشد . 
رئیس کمیته فرهنگی شورای شهر تهران در بخش دیگر تذکر پیش‌از دستور خود با اشاره به توصیه مقام معظم رهبری به ستاد برگزاری نماز جمعه اظهار کرد : ایشان توصیه کرده‌اند از مجموعه‌های دانشجویی به عنوان سخنران پیش‌از خطبه استفاده شود . 
روحیه انقلابی نسل جوان که بالنده ، زلال و شفاف نقدهای خود را نسبت به بخش‌های گوناگون نظام مطرح می‌کنند ، می‌تواند فضای جدیدی در نماز جمعه تهران ایجاد کند . 
وی با انتقاد از اینکه هنوز سامانه‌ای برای دسترسی به خطبه‌های نماز جمعه طراحی نشده است ، تاکید کرد : این گنجینه حتما باید از روز نخست شکل‌گیری نماز جمعه گردآوری و حفظ شود . 
به گفته شاکری ، خطبه‌های نمازجمعه به‌منزله ذخیره بزرگی است که در صورت گردآوری حتی می‌تواند پایه نگارش پایان نامه‌های دانشگاهی باشد و از آنها دستاوردهای جدیدی حاصل شود . 
این عضو شورای شهر تهران در خاتمه سخنانش انتصاب مدیران جدید شهری توسط شهردار تهران را تبریک گفت و تاکید کرد : در حوزه فرهنگی و اجتماعی کارهای بر زمین مانده زیادی وجود دارد که امیدوارم به‌زودی فرصتی فراهم شود تا نقطه نظرات خود را در این رابطه با معاون جدید در میان بگذاریم . 
نفرات برتر مسابقات وودبال و بهکاپ قهرمانی استان مشخص شدند کرمانشاه - ایرنا - رییس هیات گلف استان کرمانشاه از معرفی نفرات برتر دومین دوره مسابقات وودبال و بهکاپ قهرمانی استان خبر داد . 
الهام اکبری روز پنجشنبه در گفت‌و‌گو با خبرنگار ایرنا اظهار کرد : این رقابت‌ها صبح امروز در زمین چمن دانشگاه رازی کرمانشاه و به مناسب روز ملی خلیج فارس با حضور 50 ورزشکار در دو رشته وودبال و بهکاپ برگزار شد . 
وی افزود : در رشته وودبال که 30 ورزشکار حضور داشتند پویا همتی ، علی سایه وند و عابدین مرادی توانستند با کسب بیشترین امتیازات به مقام اول تا سوم دست پیدا کنند . 
اکبری خاطرنشان کرد : در رشته بهکاپ نیز که با حضور 20 ورزشکار برگزار شد ، مژده حاجیان ، زهرا فلاحی و فرزاد مظفری براساس مجموع امتیازات کسب شده عناوین اول تا سوم را بدست آوردند . 
رییس هیات گلف استان کرمانشاه در ادامه با بیان اینکه وودبال از دو سال پیش فعالیت خود‌را در کرمانشاه آغاز کرده ، گفت : اسفندماه سال گذشته تیم وودبال استان مقام چهارم کشور و کاپ اخلاق مسابقات را کسب کرد . 
وی گفت : همچنین سال گذشته میزبان 60 مربی رشته وودبال از سراسر کشور در یک دوره آموزشی بودیم . 
اکبری در خصوص رشته بهکاپ نیز گفت : این رشته از حدود یکسال پیش به زیر مجموعه گلف اضافه و از چهار ماه قبل نیز فعالیت خود‌را در استان کرمانشاه و زیرنظر علی اشرف خزایی به عنوان رییس کمیته این رشته آغاز نمود . 
7458/8066 انتهای پیام / * ورزش رییس هیات گلف کرمانشاه الهام اکبری ارتباط با سردبیر : newsroom@irna.ir تماس بی‌واسطه با مسیولین 
از 90 هزار روستا درکشور ، بیش از 30 هزار آبادی خالی از سکنه است / هر 10 سال ، 7 میلیون نفر از روستاییان به کلان شهرها مهاجرت میکنند 
پایگاه خبری تحلیلی انتخاب ( Entekhab.ir ) : نماینده اردبیل با تاکید بر اینکه توسعه ملی در گرو توسعه متوازن شهر و روستاها است ، گفت : امروز از حدود 90 هزار آبادی کشور بیش از 30 هزار آبادی خالی از سکنه است و هر 10 سال حدود 7 میلیون نفر از روستاییان به کلان شهرها مهاجرت می‌کنند که با توجه به این شرایط برای توسعه اقتصادی و ایجاد ماندگاری در روستاها باید ساختار چابک و توانمندی وجود داشته باشد . 
به گزارش انتخاب ، عبدالرضا کریمی در تذکری شفاهی در پایان جلسه علنی امروز ( سه‌شنبه ) مجلس با تسلیت فرا رسیدن اربعین حسینی گفت : برخی مسولان دستگاه‌ها از ایجاد سازمان توسعه و عمران روستایی هستند . 
این‌ها افرادی‌اند که روستاها را حیات‌خلوت خویش قرار داده و باعث خالی شدن روستاها از سکنه شده‌اند ، به‌طوری‌که از حدود 90 هزار آبادی کشور امروز بیش از 30 هزار آبادی خالی از سکنه است و هر 10 سال حدود 7 میلیون نفر از روستاییان به کلان شهرها مهاجرت می‌کنند . 
حال‌اینکه توسعه ملی در گرو توسعه متوازن شهر و روستاها است . 
از این رو برای توسعه اقتصادی و ایجاد ماندگاری در روستاها به ساختار چابک و توانمند نیازمندیم . 
وی با قدردانی از وزیر بهداشت برای تلاش‌های انجام شده جهت استمرار اجرای بهینه طرح تحول سلامت گفت که لازم است در این راستا برنامه مالی پایدار و جامع وجود داشته باشد . 
همچنین وجود یک رابطه منطقی برای هماهنگی و همکاری جدی بین بخش دولتی و خصوصی و استفاده از ظرفیت سازمان‌های نظام پزشکی ، پرستار و به‌ورزان لازم است . 
نماینده اردبیل با تاکید بر لزوم تحول در وزارت آموزش و پرورش گفت : لازم است با تکریم فرهنگیان شرایطی به وجود آید که آنها درگیر مباحث معیشتی و اشتغال فرزندانشان نشوند . 
وی همچنین با تاکید بر همسان‌سازی حقوق بازنشستگان از وزیر کشاورزی خواستار نوسازی در نظام تولید و کشاورزی ، کاهش هزینه‌های تولید ، تعیین قیمت مناسب تمام‌شده محصولات و تامین درآمد تولید کنندگان ، تقویت تعاونی و تشکل‌های اقتصادی و اجتماعی و صنعتی و استفاده از ظرفیت و توان کارشناسی نظام مهندسی کشاورزی و خانه کشاورز و ارتقا بهره‌وری از آب در تولید محصولات کشاورزی و مدرن کردن روش‌های آبیاری شد . 
تظاهرات فلسطینیان در اعتراض به انتقال سفارت آمریکا به قدس اشغالی 
هزاران نفر از فلسطینیان ساکن کرانه باختری در اعتراض به حمایت ترامپ از انتقال سفارت این کشور از تل آویو به قدس اشغالی ، تظاهرات کردند . 
به گزارش گروه بین‌الملل باشگاه خبرنگاران جوان ؛ به نقل از خبرگزاری شین‌هوا ، هزاران نفر از فلسطینیان ساکن کرانه باختری امروز ( پنج‌شنبه ) ، در اعتراض به حمایت « دونالد ترامپ » ، رئیس جمهور منتخب آمریکا ، از انتقال سفارت این کشور از تل آویو به قدس اشغالی تظاهرات کردند . 
تظاهرکنندگان با برافراشتن پرچم فلسطین در میدان‌ها و خیابان‌های اصلی کرانه باختری علیه این تصمیم ترامپ شعار دادند . 
فلسطینیان هشدار دادند که سفارت آمریکا نباید به قدس منتقل شود . 
آنها شعار می‌دادند قدس کلید جنگ و صلح است . 
« محمود العلول » ، یکی از اعضای کمیته مرکزی جنبش فتح ، نیز در بین تظاهرات کنندگان فلسطینی اعلام کرد : « این تظاهرات ، پیامی از جانب ملت فلسطین علیه هر گونه اقدام آمریکا در انتقال سفارت خود به قدس است . 
» وی همچنین تاکید کرد : « بر اساس عرف بین‌الملل و قطعنامه‌های بین‌المللی ، شرق قدس یک منطقه اشغال شده است و هر گونه اقدام آمریکا در جابجایی سفارت خود توسط مردم فلسطین رد می‌شود و از نظر فلسطینیان غیر‌قابل‌قبول است . 
» محمود العلول همچنین از کشورهای اسلامی و عربی خواست در قبال این موضوع مسئولیت پذیر باشند . 
وی همچنین هشدار داد انتقال سفارت آمریکا از تل آویو به قدس امیدها در مورد تشکیل کشور فلسطینی را از بین خواهد برد و رژیم صهیونیستی نیز بر سیاست اشغالگری خود بیشتر پافشاری خواهد کرد . 
این تظاهرات یک روز پیش از مراسم تحلیف دونالد ترامپ به عنوان چهل و پنجمین رئیس جمهور آمریکا برگزار شد . 
دونالد ترامپ در کارزار تبلیغاتی انتخابات ریاست جمهوری در آمریکا بر حمایت خود از ساخت شهرک‌های صهیونیست‌نشین و انتقال سفارت آمریکا از تل آویو به قدس تاکید کرده بودند . 
36 سارق در استان مرکزی به دام افتادند اراک - ایرنا - جانشین فرماندهی انتظامی استان مرکزی گفت : 36 سارق در این استان در سه روز اخیر در راستای طرح‌های عملیاتی پلیس به دام افتادند . 
به گزارش روز پنجشنبه پایگاه خبری پلیس ، سرهنگ یوسف سپهوند افزود : این سارقان در بازجویی‌های مقدماتی به 80 فقره انواع سرقت اعتراف کرده‌اند و روند بازجویی از آنها ادامه دارد . 
جانشین فرماندهی انتظامی استان مرکزی ادامه داد : تداوم طرح‌های امنیت بخش پلیس با هدف پیشگیری از رفتارهای نابهنجار و افزایش آرامش و امنیت عمومی از‌جمله اولویت‌هایی است که در سال جدید با جدیت در برنامه‌ریزی‌ها دنبال می‌شود . 
سرهنگ سپهوند ، برنامه‌ریزی پلیس در مهار سرقت را یکی از مهمترین مطالبات مردمی در ارزیابی‌های اجتماعی عنوان کرد . 
وی گفت : نیروهای پلیس با به‌کارگیری تمام توان عملیاتی و انتظامی خود در تامین نظم و امنیت مردم تلاش می‌کنند ، اما شهروندان نیز ضمن رعایت نکات ایمنی در پیشگیری از سرقت منزل ، خودرو و سایر موارد ، هرگونه مورد مشکوکی را از طریق تلفن 110 به پلیس اطلاع دهند . 
سال گذشته وقوع سرقت در استان مرکزی نسبت به مدت مشابه قبل شش درصد کاهش یافته است . 
3005/6013 / انتهای پیام / * اجتماعی انتظامی سرقت استان مرکزی ارتباط با سردبیر : newsroom@irna.ir تماس بی‌واسطه با مسیولین 
عاشورزاده : شرایطم عالی است 
به گزارش ورزش سه و به نقل از ایسنا ، فرزان عاشورزاده تکواندوکار ملی‌پوش کشور که برای دریافت سکه‌های خود به صندوق اعتباری حمایت از قهرمانان و پیشکسوتان ورزش کشور مراجعه کرده بود در گفت‌و‌گویی اظهارکرد : این سکه‌ها پاداش مدال طلای مسابقات قهرمانی آسیایی 2014 است . 
به‌هرحال پاداش نه تنها برای فرزان بلکه برای فرزان‌ها انگیزه می‌شود . 
ما این جایزه را گرفتیم و بخشی از مشکلات‌مان را حل می‌کنیم . 
تکواندوکار طلایی مسابقات قهرمانی آسیا 2014 با اشاره به نظم و ترتیب روند توزیع سکه‌ها اظهارکرد : صندوق خیلی خوب شده است . 
کارمندان خیلی به ورزشکاران احترام می‌گذارند و درکل نسبت به قبل خیلی بهتر شده است . 
بخش حمایتی تغییراتی کرده است . 
آخرین بار سال گذشته بود که به صندوق آمدم الان خیلی متفاوت و به نظرم محیط ورزشی‌تر شده است . 
عاشورزاده اضافه کرد : الان در اردوی آماده‌سازی هستم . 
20 خرداد‌ماه هم به تورنمنت یونان می‌رویم که قبل از المپیک به آمادگی بیشتری برسیم بعد از آن هم که المپیک را داریم . 
خداراشکر که همه چیز روز‌به‌روز بهتر می‌شود . 
شرایطم عالی و ایده آل است و تلاش می‌کنم که در المپیک ریو نماینده شایسته کشورم باشم . 
جایزه ویژه AFC برای فغانی ، سخندان و منصوری + تصاویر 
کنفدراسیون فوتبال آسیا از تیم داوری کشورمان به دلیل درخشش در سال 2016 تقدیر کرد . 
به گزارش تابناک ورزشی ، کنفدراسیون فوتبال آسیا امروز ( یکشنبه ) در مراسمی در مالزی از 6 داور قاره کهن به دلیل درخشش و قضاوت‌های خوب در سال 2016 تقدیر کرد . 
در این مراسم که شیخ سلمان ، رئیس AFC و هانی طالب ، نایب رئیس کمیته داوران کنفدراسیون آسیا حضور داشتند ، از تیم داوری کشورمان که شامل علیرضا فغانی ، رضا سخندان و محمدرضا منصوری می‌شود ، به دلیل عملکرد خوب و برجسته در سال 2016 و قضاوت در سطح بالای جهان تقدیر شد . 
در بخش بانوان نیز تیم داوری استرالیا مورد تقدیر قرار گرفتند . 
شیخ سلمان در این مراسم اظهار داشت : عملکرد داوران مرد و زن ما در سال 2016 یک بار دیگر نشان داد که قاره آسیا نیرویی بزرگ در فوتبال جهان است و داوران ما احترام جهانی به‌دست‌آورده اند . 
دستاورد آنها می‌تواند باعث پیشرفت پروژه « آسیایی واحد ، هدفی واحد » شود . 
من مطمئن هستم که داوران ما در سال‌های آینده هم باعث افتخار و غرور ما خواهند شد . 
تیم داوری ایران در سال 2016 موفق شدند بازی‌های مهمی از‌جمله فینال المپیک ریو را به خوبی قضاوت کنند . 
این برای نخستین بار در تاریخ بود که تیم داوری از آسیا به این افتخار رسید . 
قضاوت در فینال جام ملت‌های آسیا بین کره جنوبی و استرالیا و همچنین قضاوت بازی فینال جام باشگاه‌های جهان‌بین بارسلونا و ریورپلاته از دیگر عملکرد‌های تیم داوری ایران در سال‌های اخیر است . 
شبی که رنو از روی فرهنگ رد شد 
تالار وحدت دیگر جای حمید سمندریان ، محمدرضا شجریان ، همایون خرم ، علی رفیعی ، بهرام بیضایی ، شهرام ناظری و ..‌. نیست . 
بزرگان فرهنگ و هنر این مملکت دیگر در تالار وحدت جایی ندارند چون همه چیز برگشته سمت زر و زور . 
اصلا با این رویه‌ای که مدیریت محترم تالار فرهنگی و مسئولان بالادستی پیش گرفته‌اند تا چند وقت آینده می‌توانید با خیال راحت حنابندان دخترتان را هم در تالار وحدت برگزار کنید ! 
جایی که مدت‌هاست به دلیل بی‌تدبیری مدیران غیرفرهنگی‌اش دستخوش اتفاقات عجیب‌و‌غریب شده و شانیت خود را از دست داده است . 
جایی که یکشنبه‌شب شاهد اتفاقی عجیب در آن بودیم . 
این تالار که از سال میزبان مفاخر و بزرگان ماندگار فرهنگ و هنر ایران بوده ، یکشنبه‌شب میزبان خودرویی یک‌تنی بود ! پس از اجرای گروه‌های گمنام و نمایش‌های غیرهنری مثل « عاشقانه‌های ناآرام » ، این بار در اقدامی باورنکردنی از سوی بنیاد محترم رودکی ، تالار وحدت میزبان خودروهای « رنو » شد تا هم بنیاد رودکی به لحاظ مالی منتفع شود و هم پرستیژ مدیران محترم خودروساز افزایش پیدا کند . 
چرا نکند ؟ 
در هر حال رونمایی خودرو جدیدشان در مهم‌ترین و تاریخی‌ترین محل فرهنگی کشور انجام شد و چه چیزی از این بهتر ؟ ! 
در این اجرا همچنین جناب آقای شهرداد روحانی ، رهبر دایم ارکستر سمفونیک هم یک اجرای سفارشی به مناسبت رونمایی از این خودرو داشت . 
رامین صدیقی ( مدیر نشر هرمس ) که سال‌هاست کنسرت‌های متعددی را در تالار وحدت برگزار کرده ، در واکنش به این اتفاق به ایلنا گفته : « سال پیش در همین روزها کنسرت کوارتت انور براهم را در تالار وحدت روی صحنه بردند . 
بعد از آن من با خودم عهد کردم تا دیگر کنسرتی در تالار وحدت برگزار نکنم و این تصمیم به شرایط سالن ارتباط داشت اما هیچ وقت تصور نمی‌کردم به‌زودی باید عهد کنم که حتی دیگر پایم را آن جا نگذارم . » 
او ادامه می‌دهد : « پنج مهر ، آیین معرفی آلبومی از دو ابرمرد موسیقی کشورمان ( پرویز مشکاتیان و محمدرضا شجریان ) در تالار وحدت بود و علی‌رغم میلم ، دوست نداشتم وارد سالنی شوم که به جای بزرگان موسیقی و سازهای مقدس‌شان ؛ یک دستگاه خودرو را روی سن بردند و نوبر کردند . 
من فعلا از تالار وحدت خداحافظی می‌کنم .» محمد معتمدی ، خواننده موسیقی ایرانی هم به فارس گفته : « اگر قرار است کار اقتصادی و تجاری در تالار وحدت انجام شود ، یک اساسنامه جدید برای آن تعریف شود و کار تجاری هم انجام دهند ! اما ما فقط یک تالار وحدت داریم . 
تا به امروز برای بنده پیش نیامده که به تالار وحدت مراجعه کنم و بتوانم وقت مناسبی برای اجرای برنامه رزرو کنم . 
ما برای اجاره گرفتن برای یک شب مدت‌ها صحبت و رایزنی می‌کنیم . 
من از اول امسال موفق نشدم یک شب حتی برای گروه خودم کنسرت بگذارم . » 
در ادامه این اتفاق ، سیدمحمد بهشتی ، عضو شورایعالی میراث فرهنگی و گردشگری هم درباره برگزاری رونمایی از خودرو رنو در تالار وحدت به ایلنا گفت : « هر مراسمی باید در مکانی مناسب با آن برنامه اجرا شود و این پرسش مطرح است که آیا تالار وحدت به عنوان یک مکان فرهنگی ، مکان مناسبی برای برگزاری مراسم رونمایی از خودرو است ؟ » 
او در ادامه تاکید کرد : « معتقدم برگزاری مراسم رونمایی خودرو در تالار وحدت برای شرکت خودروساز یک پرستیژ محسوب می‌شود » . 
عضو شورایعالی میراث فرهنگی و گردشگری خاطرنشان کرد : « گذشته‌از قدمت تاریخی این مکان ، به دلیل این که مرکز فرهنگی کشور محسوب می‌شود ، دارای شان و جایگاه ویژه‌ای است و معتقدم جایگاه بالای این مکان به برنامه یا مراسمی که در آن اجرا می‌شود ، شانیت می‌دهد . 
» بهشتی در پایان گفت : « مسئولان وزارت ارشاد باید درباره برگزاری چنین مراسمی در تالار وحدت پاسخگو باشند .» طبق گفته رامین صدیقی ، لایه‌های متحرک صحنه تالار وحدت که با ریل یا بالابر قابل جابه‌جایی هستند ، برای تحمل وزن مشخصی طراحی شده‌اند . 
در رویدادهای هنری ، بار مرده در کل مساحت صحنه پخش است و فشار وزن بر هر محل عموما کمتر از 100 یا 200 کیلوگرم است . 
شاید سنگین‌ترین حجم متمرکز روی صحنه محل استقرار پیانو باشد که قطعا کمتر از 400 کیلوگرم است . 
اما استقرار یک خودرو با بیش از یک تن وزن و تمرکز کل این وزن بر مساحتی محدود ، اگر هم موجب تخریب آنی نشود اما یقینا به کاهش استقامت و استهلاک شدید تجهیزات نگهدارنده صحنه منجر خواهد شد . 
اتصالات ، صفحات صحنه و ریل‌ها با تکرار چنین فشارهایی قطعا از بین خواهند رفت . 
کاش مسئولان محترم وزارت فرهنگ و ارشاد اسلامی درباره این اتفاق و گزینه‌هایی که برای مدیریت این تالار انتخاب می‌کنند ، توضیح بدهند تا خیال‌مان راحت شود که قرار است چه بلایی سر این تالار قدیمی بیاورند . 
بازیکنان سرباز بین فصل جابه‌جا نمی‌شوند 
به گزارش ورزش سه ، مصطفی شهبازی درباره فصل نقل و انتقالات لیگ برتر اظهار داشت : نقل و انتقالات لیگ شانزدهم نیز مثل فصول قبلی در 2 نوبت است که از 25 خردادماه آغاز شده و تا 15 شهریورماه ادامه دارد . 
در این فاصله کمیته مسابقات هم می‌تواند چند هفته از لیگ را برگزار کند . 
تیمها نیز می‌توانند در حین برگزاری بازیها لیست بازیکنان خود را پر کنند . 
وی ادامه داد : تاریخی که برای نقل و انتقالات در نظر گرفتیم ، به صورت بین‌المللی است و به فیفا نیز اعلام کرده‌ایم . 
بازیکنان داخلی قراردادشان به صورت کاغذی امضا می‌شود اما بازیکنان بین‌المللی از طریق سیستم TMS ثبت می‌شود . 
هیچ استثنایی نداریم و فقط بازیکنان آزاد هستند که تابع 2 بازه زمانی می‌شوند . 
شهبازی در ادامه درباره بازیکنان سرباز عنوان کرد : اگر بازیکنانی مثل مصدوم ، محروم و یا سرباز مدت محرومیت یا خدمتشان تمام شود ، بلافاصله می‌توانند در بازه نقل و انتقالات به تیمشان بازگردند اما اگر مثلا آبان ماه این موضوع باشد ، باید صبر کنند تا زمان نقل و انتقالات بعدی برسد و به باشگاه قبلی برگردند . 
فعلا قوانین نقل و انتقالات مثل سابق است و تغییری نکرده است . 
شهبازی در پایان افزود : به‌محض اینکه قرارداد در باشگاه ثبت می‌شود ، قابل‌اعتماد است . 
برای بازی کردن ثبت در سازمان لیگ ملاک است . 
البته قبل از این هم تعهدات به قوت خودش باقی است . 
رئیس سازمان غذا دارو خبر داد : شاهد حضور سرمایه‌گذاران خارجی در پسا برجام هستیم 
تهران - ایرنا - رئیس سازمان غذا دارو با اشاره به این که حضور شرکت سرمایه‌گذار خارجی در حوزه سلامت می‌تواند عامل محرک ارتقا تولیدات داخلی و توسعه صادرات شود ، گفت : در دوران پسا برجام شاهد حضور گسترده شرکت‌های خارجی در حوزه دارو و سلامت در کشور هستیم . 
رسول دیناروند روز چهارشنبه در آیین افتتاح دومین نمایشگاه بین‌المللی دارو و صنایع وابسته ( ایران فارما ) که در مصلی امام خمینی برگزار شد با اشاره به سابقه تدریس رشته دارو سازی در مدرسه دارالفنون که به 165 سال پیش برمی‌گردد ، گفت : سابقه وجود داروخانه به 120 سال پیش و داروسازی به 100 پیش در ایران برمی‌گردد که نشان از قدمت آن در کشور است . 
وی از وجود 160 کارخانه تولید دارو در ایران خبر داد و گفت : ما تمام خطوط تولید دارو را در اختیار داریم و هرسال صنعت دارو سازی کشور پیشرفت می‌کند . 
دیناروند با اعلام این که بیش از 97 درصد نیاز دارویی کشور در داخل تامین می‌شود ، افزود : یک میلیارد دلار واردات داریم . 
وی با اشاره به این که دارو سازی ایران تنها دارو‌های پایه‌ای تولید نمی‌کند ، افزود : تولید داروهای خاص و بیو تکنولوژیک که نیاز به صنایع پیشرفه دارد از‌جمله داروهای تولیدی در داخل است . 
دیناروند برگزاری دومین نمایشگاه ایران فارما از دیگر نشانه‌های پیشرفت در صنعت دارو سازی کشور دانست و گفت : رشد تعداد شرکت ایرانی شرکت‌کننده در این نمایشگاه شاهد امر است . 
دیناروند گفت : اعتقاد دارم صنعت داروسازی از مرزهای ایران فراتر خواهد رفت زیرا از نظر علمی جایگاه خوبی داریم و 50 درصد دانشمندان علوم پزشکی ایران در حوزه داروسازی هستند و این نشان از جایگاه علمی ما دارد . 
وی با تاکید بر این که هدف صادرات دارویی ایران باید کشورهای منطقه باشد ، گفت : با توجه به رشد فن آوری و علم کشور به‌راحتی می‌توان بازار 400 میلیون‌نفری منطقه را تسخیر کرد . 
دیناروند با اعلام این که صادرات دارویی کشور حدود 200 میلیون دلار است ، گفت : برای مثبت شدن تراز تجار دارویی باید صادرتمان 5 برابر شود . 
وی با اشاره به تعدد شرکت‌های داخلی در حوزه داروسازی این امر را امکان‌پذیر دانست و گفت : افزایش میزان صادرات دارویی کشور سبب افزایش اعتماد مردم و پزشکان به داروهای ایرانی و ارتقا کیفیت آنها می‌شود . 
رئیس سازمان غذا دارو در ادامه به فرجام رسیدن برجام را سبب سرمایه‌گذاری شرکت‌های دارویی خارجی در ایران اعلام کرد و گفت : پس از برجام شاهد حضور متعدد سرمایه‌گذاری خارجی و توسعه زیر ساخت‌ها دارویی هستیم . 
وی با اعلام این که سیاست دولت و وزارت بهداشت در حوزه دارو واردات دارو نیست ، گفت : توسعه فن آوری و سرمایه‌گذاری در حوزه سلامت از سیاستها ما است . 
دیناروند با اعلام این که وزارت بهداشت از حضور شرکت‌های بین‌المللی در حوزه سلامت استقبال می‌کنیم : از سرمایه‌گذاری این شرکت‌ها استقبال می‌کنیم . 
اجتمام * * 3377 * * 1418 
نقش شادگان در فتح خرمشهر 
شادگان در فتح خرمشهر نقش اساسی داشت . 
به گزارش گروه استان‌های باشگاه خبرنگاران جوان از آبادان ؛ معاون فرماندار شادگان گفت : شادگان در فتح خرمشهر و هشت سال دفاع مقدس نقش اساسی دارد . 
نعمت الله آلبوغبیش افزود : با تقدیر خداوند متعال و تجلی قدرت ایمان و عظمت اراده رزمندگان فداکار جمهوری اسلامی ایران که به مفهوم والای ایثار و از خود گذشتگی عینیت بخشیدند ، حماسه پر شکوه آزادسازی خرمشهر تحقق یافت . 
وی گفت : مردم شادگان اشغال خرمشهر به دست دشمن بعثی صهیونیستی را اشغال شادگان و آزادی خرمشهر را نیز آزادی شادگان می‌دانند ، چراکه شادگان تا اواخر سال 58 یکی از بخش‌های مهم خرمشهر بوده و علاوه بر موضوع تقسیمات کشوری و مرزهای جغرافیایی متصل و به‌هم‌پیوسته است . 
معاون فرماندار شادگان افزود : در طول تاریخ ، فرهنگ و آداب و رسوم ، سنن و عقاید و همه چیز مردم این دو شهرستان مقاوم یکی بوده و گواه این موضوع اختیار مسکن دائمی تعداد زیادی از خرمشهری‌ها در شادگان ، با وجود گذشت 34 سال از آزادسازی این شهرستان است . 
آلبوغبیش با اشاره به نقش پدافندی تالاب هور شادگان و تاثیر فراوان آن در پیروزی عملیات بیت‌المقدس ، فراهم کردن تدارکات لازم برای کمک به نیروهای جبهه و جنگ را امری غیر قابل اجتناب و تلاش‌های خستگی‌ناپذیر شادگانی‌ها در جهت پشتیبانی و ساماندهی خدمات‌رسانی به منظور درهم کوبیدن نیروهای دشمن را ستودنی و غیر قابل انکار دانست . 
22 آبان ؛ مهم‌ترین خبر روزنامه‌های صبح ایران 
تیتر یک روزنامه‌های صبح ایران اختصاص دارد به صحبت‌های نهاوندیان درباره آزادی بیان ، فعالیت یک گروه مافیایی در حوزه نفت ، آلودگی هوا ، نقش سرمایه‌داران و احتکارکنندگان خانه در تداوم رکود و تصاعد قیمت ، ارائه لایحه مقابله با حیوان‌آزاری ، ترامپ و برجام ، آمار خانوارهای بدون فرد شاغل ، قاچاق طلا به ایران ، جوانان آنلاینی و باخت‌های هزاران میلیاردی در قمارخانه‌های آنلاین و برخی موضوع‌های دیگر : 22 آبان ؛ مهم‌ترین خبر روزنامه‌های صبح ایران 
ارتباطات ارتباطات و فناوری - همشهری آنلاین : تیتر یک روزنامه‌های صبح ایران اختصاص دارد به صحبت‌های نهاوندیان درباره آزادی بیان ، فعالیت یک گروه مافیایی در حوزه نفت ، آلودگی هوا ، نقش سرمایه‌داران و احتکارکنندگان خانه در تداوم رکود و تصاعد قیمت ، ارائه لایحه مقابله با حیوان‌آزاری ، ترامپ و برجام ، آمار خانوارهای بدون فرد شاغل ، قاچاق طلا به ایران ، جوانان آنلاینی و باخت‌های هزاران میلیاردی در قمارخانه‌های آنلاین و برخی موضوع‌های دیگر : 
اسرار به نقل از نهاوندیان : وظیفه دولت ، حراست از آزادی بیان است 
امتیاز از قول معاون رئیس جمهور : ارائه لایحه مقابله با حیوان‌آزاری به دولت 
آفتاب یزد : اولین اقدام ترامپ درمورد برجام 
اعتماد : پیام واحد ایران و اروپا به ترامپ 
شرق : برجام برگشت‌ناپذیر است 
اطلاعات از قول موگرینی : برجام توافق چندجانبه در چارچوب سازمان ملل است نمی‌شود آن را پاره کرد 
شاخه سبز : ترامپ نمی‌تواند توافق هسته‌ای را لغو کند 
ایران : ترامپ نمی‌تواند برجام را لغو کند 
بشارت نو : ترامپ با کلینتون برایمان فرقی نداشت 
آرمان امروز : فعالیت یک گروه مافیایی در نفت 
جوان : باخت هزاران میلیاردی جوانان در قمارخانه‌های آنلاین 
ابتکار : قربانیان عدم شفافیت 
راه مردم : جراحی ضروری بر پیکر بازار مسکن 
وقایع اتفاقیه درباره نقش سرمایه داران و احتکارکنندگان خانه در تداوم رکود و افزایش قیمت : محتکران نمی‌گذارند 
کاروکارگر : فقر با شعارهای بی‌محتوا محو نمی‌شود 
جهان صنعت : 6 میلیون خانوار بدون فرد شاغل 
اخبارصنعت : نقدینگی 112 هزار تریلیون شد 
تجارت : قاچاق سالانه 20 تن طلا به ایران 
روزان : احیای صندوق ذخیره ارزی 
جام جم : آلودگی پرکار ، سازمان هاری کم کار 
کیهان درباره اعتراض‌های خیابانی در آمریکا : آتش فتنه 88 به دامان صاحبش افتاد 
وطن امروز : ایالات متفرقه 
بسکتبال مس تا رده سوم جدول صعود کرد 
تیم بسکتبال مس کرمان در هفته‌ی سوم رقابت‌های لیگ دسته‌اول کشور به یک پیروزی شیرین خانگی دست یافت . 
به گزارش خبرنگارگروه استان‌های باشگاه خبرنگاران جوان از کرمان به نقل از سایت باشگاه مس کرمان ، بلند قامتان مس در این هفته در سالن شهید نصراللهی کرمان میزبان تیم آدمینس میناب بودند که در یک بازی بسیار مهیج و نفس‌گیر و با حمایت خوب هواداران خود در کرمان موفق شدند میهمان خود را با شکست بدرقه کنند . 
در این بازی که نتیجه‌ی برتری بازی در چند نوبت دست‌به‌دست گردید ، در نهایت و در پایان کوارتر چهارم این تیم مس کرمان بود که با اختلاف دو امتیاز و با نتیجه‌ی 59 بر 57 حریف مینابی خود را شکست دهد و امتیاز کامل این بازی را از آن خود کند . 
با توجه به پیروزی هفته‌ی قبل مسی‌های بسکتبالیست در اراک و کسب دو امتیاز کامل این بازی ، تیم مس کرمان با 5 امتیاز در رده‌ی سوم جدول رده‌بندی لیگ دسته‌اول کشور قرار گرفت . 
شاگردان حسین مهدوی با این پیروزی نشان دادند که عزمشان برای قرار گرفتن در یکی از رتبه‌های خوب جدول رده‌بندی گروه جنوب حسابی جزم است . 
بسکتبالیست‌های مس بازی چهارم خود را در ماهشر برابر تیم مهروبان در روز جمعه‌ی آینده برگزار خواهند کرد . 
انتهای پیام / ح 
ششمین جشنواره دف نوای رحمت در سنندج پایان یافت 
سنندج - ایرنا - ششمین جشنواره سراسری دف‌نوازی با عنوان ' دف نوای رحمت ' با معرفی هنرمندان و گروه‌های برتر دف‌نوازی کشور در پردیس سینما بهمن سنندج پایان یافت . 
به گزارش خبرنگار ایرنا ، آیین اختتامیه ششمین جشنواره سراسری دف‌نوازی با عنوان ' دف نوای رحمت ' روز جمعه با حضور جمعی از مسئولان اجرایی و هنرمندان استان‌های مختلف کشور با مشخص شدن دف‌نوازان و گروه‌های برتر دف‌نوازی از سوی هیات داوران برگزار شد . 
هیات داوران این جشنواره متشکل از بیژن کامکار ، سید علا یاسینی ، شکرالله حیاتی و مهدی احمدی از اساتید و هنرمندان برجسته کشور بودند که در پایان پس از بررسی و ارزیابی دف‌نوازی هنرمندان نفرات برتر را اعلام کردند . 
این جشنواره در دو بخش گروهی و انفرادی برگزار شد که در بخش انفرادی نیز هنرمندان در دو رده سنی نوجوانان و بزرگسالان با هم رقابت کردند و هر رده سنی نیز شامل دو بخش آقایان و بانوان بود . 
بر اساس اعلام هیات داوران نفرات برگزیده نوجوان در بخش آقایان به ترتیب سعید فرزانگان ، ادریس ملکی و محمد مرادی هر سه از کردستان بودند و در بخش بانوان و در این رده سنی شیرین سرحدی از اصفهان به عنوان نفر اول ، ثنا صمدی از کردستان نفر دوم و ستاره معینی از اصفهان به عنوان نفر سوم معرفی شدند . 
در رده سنی بزرگسالان و در بخش بانوان منا ملایی از کردستان مقام اول را کسب کرد ، طیبه قلیجانی از اصفهان به مقام دوم دست یافت و غزل میرزایی از خوزستان و مهنوش کیومرثی از اصفهان هم به صورت مشترک مقام سوم را از آن خود کردند . 
در رده سنی بزرگسال و در بخش آقایان امیرحسین صمدیان از اصفهان مقام اول را به دست‌آورد ، شعیب رحمانی از کرمانشاه به مقام دوم رسید و پوریا رحمانی از کردستان به عنوان نفر سوم این بخش معرفی شد . 
در بخش گروهی نیز گروه دف‌نوازی ' خاک‌نشین ' از کردستان به سرپرستی عباس کیخسروی مقام اول این جشنواره را بدست آورد و گروه ' ژیار ' از کردستان به سرپرستی حمزه ترکه مقام دوم را کسب کرد . 
مقام سوم گروه‌نوازی این جشنواره به صورت مشترک به گروه‌های ' دک ' از خوزستان به سرپرستی محمدرضا سامری‌پور و ' کارین ' از کردستان به سرپرستی پرویز مندمی اهدا شد . 
دف‌نوازی بیش از یک هزار نفری در عمارت خسرو سنندج و تقدیر از هنرمندان پیشکسوت استان کردستان از دیگر برنامه‌های این جشنواره بود . 
ششمین جشنواره سراسری دف‌نوازی با عنوان ' دف نوای رحمت ' با حضور هنرمندانی از 21 استان کشور از 24 تا 26 شهریور در سنندج برگزار شد . 
در بین مردم کردستان و هنگام برگزاری آیین‌های مذهبی از‌جمله آیین‌های مولودی‌خوانی از ساز دف استفاده می‌شود و به همین دلیل دف به عنوان یک ساز دینی و مقدس در بین مردم این منطقه شناخته‌شده است . 
دف یکی از سازهای کوبه‌ای در موسیقی ایرانی است که شامل حلقه‌ای چوبی است که پوست نازکی بر آن کشیده‌اند و با ضربه‌های انگشت می‌نوازند . 
این ساز از سازهای ضربی ایرانی شبیه به دایره ولی بزرگ‌تر از آن و با صدای بم‌تر است و در دوره اسلامی ایران این ساز برای پشتیبانی از ساز و حفظ وزن به کار می‌رفته و رکن اصلی مجالس محافل اهل ذوق و عرفان بوده و برای آنکه طنین بهتری داشته باشد روی دف پوست آهو می‌کشیدند . 
3020/8066 خبرنگار عبدالله رحمانی * دبیر - علی مولوی * 
اعلام اسامی شرکت‌های مجاز برای واردات گوشی 
بعد از اینکه رئیس سازمان حمایت مصرف‌کنندگان و تولیدکنندگان اعلام کرد که 22 شرکت مجاز به ثبت سفارش ، واردات و ارائه خدمات پس از فروش گوشی‌های شرکت اپل در ایران هستند ، سازمان حمایت اسامی شرکت‌هایی که دارای مجوز واردات و گارانتی گوشی‌های تلفن همراه فاقد نمایندگی در ایران هستند را اعلام کرد . 
از میان 23 شرکت اعلام شده از جانب سازمان حمایت به عنوان شرکت‌هایی که مجوز ارائه خدمات و فروش تلفن‌های بدون نمایندگی در ایران را دارند ، نام 22 شرکت برای واردات تلفن‌های همراه شرکت « اپل » ، یک شرکت برای تلفن‌های « BLU » ، یک شرکت برای « لنوو » و « موتورولا » و یک شرکت نیز برای واردات تلفن‌های همراه شرکت‌های « اچ تی سی » و « بلک بری » دیده می‌شود . 
بر اساس لیست اعلام شده از سوی سازمان حمایت مصرف‌کنندگان و تولیدکنندگان ، اسامی شرکت‌های مجوزدار برای واردات تلفن همراه اپل شامل " ماناتل پارس " ، " مدیا پردازش " ، " ایرانیان قائم همراه " ، " اکسیر تجارت صبا " ، " داتیس امرتات " ، " الماس سیستم " ، " سیب طلایی هوشمند " ، " گروه آروند " ، " دلتا همراه پردازش شرق " ، " دی تل " ، " ارکان ارتباطات " ، " بین‌المللی تجارت یاس جهان " ، " توسعه ارتباطات با هما " ، " تک تیم فن " ، " فوژان ارتباط قشم " ، " ویستا پخش رایانه " ، " پیشرو الکترونیک فراسو " ، " سریر سرویس " ، " تحلیلگران هوشمند امید " ، " اپل تکنولوژی " و " آسمان رایانه سخت‌افزار " بوده که شرکت " انفورماتیک گستر " نیز علاوه بر محصولات اپل مجوز واردات و گارانتی گوشی‌های تلفن BLU را نیز دارد و همچنین " پرشین سلوکام قشم " در کنار داشتن مجوز برای عرضه تلفن‌های اپل می‌تواند تلفن‌های اچ تی سی و بلک بری را نیز عرضه و گارانتی کند و در نهایت نیز شرکت " ارکان ارتباطات نوین " مجوز واردات و گارانتی گوشی‌های تلفن همراه لنوو و موتورولا را کسب کرده است . 
این اسامی در حالی اعلام می‌شود که بر اساس تصمیم وزارت صنعت ، معدن و تجارت و وزارت ارتباطات و فناوری اطلاعات جهت جلوگیری از قاچاق گوشی‌های تلفن همراه ، طرح شناسه‌دار کردن تلفن‌های همراه یا همان رجیسترینگ در آستانه اجراست که به گفته محمود نوابی - رئیس سازمان حمایت مصرف‌کنندگان و تولیدکنندگان - اعلام این نمایندگی‌ها برای جلوگیری از بروز مشکل برای کاربران و وضعیت بازار بعد از اجرای این طرح است ، چرا‌که از نظر این سازمان و ستاد مبارزه با قاچاق کالا و ارز ، طرح رجیسترینگ می‌تواند ضمن به حداقل رساندن قاچاق تلفن همراه قیمت آنها را نیز کنترل کند . 
فرماندار : مردم سوادکوه شمالی ، رکوردبالاترین مشارکت در انتخابات راتکرار می‌کنند ساری - ایرنا - فرماندار شهرستان سوادکوه شمالی گفت که مردم این شهرستان با حضور پرشور پای صندوق‌های رای همچون مرحله نخست انتخابات ، بالاترین میزان مشارکت در انتخابات فردا را رقم می‌زنند . 
محمدرضا منصوریان روز پنجشنبه در گفت‌وگو با خبرنگار ایرنا افزود : مردم سوادکوه شمالی در انتخابات هفت اسفند سال گذشته حضور 98 و سه دهم درصدی در انتخابات را ثبت کردند و بالاترین میزان مشارکت در کشور را به خود اختصاص دادند . 
وی از مردم سوادکوه شمالی به عنوان افرادی همیشه حاضر در تمامی صحنه‌های انقلاب نام برد و ادامه داد : مردم این شهرستان برای تکمیل فرایند انتخابات و تعیین سرنوشت‌شان ، حضور پرشوری خواهند داشت . 
فرماندار شهرستان سوادکوه شمالی با اشاره به اینکه تمهیدات لازم برای برگزاری شایسته مرحله دوم انتخابات مجلس شورای اسلامی دراین شهرستان فراهم شده است ، افزود : 16 هزار و 821 نفر واجد شرایط رای این شهرستان آرای خود‌را در 34 صندوق رای می‌ریزند . 
وی ادامه داد : از این تعداد صندوق رای 25 صندوق در روستاها و 9 صندوق در مناطق شهری شهرستان سوادکوه شمالی مستقر می‌شود . 
به گفته منصوریان 400 نفر به عنوان عوامل هیات‌های اجرایی ، نظارت و بازرسی در برگزاری انتخابات شهرستان سوادکوه شمالی فردا همکاری دارند . 
مرحله دوم انتخابات مجلس شورای اسلامی فردا در شهرستان‌های قایمشهر ، سوادکوه ، سوادکوه شمالی ، جویبار ، سیمرغ و بابل برگزار می‌شود . 
مرکز حوزه انتخابیه قایمشهر و بابل هرکدام دو نماینده مجلس دارند که در انتخابات هفتم اسفند از هر یک از این دو حوزه انتخابیه یک نماینده با آرای مردم مشخص و انتخاب نماینده دوم به مرحله دوم کشیده شد . 
2096/6097 انتهای پیام / * سیاسی تکرار رکورداری مازندران ارتباط با سردبیر : newsroom@irna.ir تماس بی‌واسطه با مسیولین 
رگبار پراکنده در شمال غرب کشور / افزایش ابر و وزش باد در تهران . 
هواشناسی . 
شناسه خبر : 3687486 - پنجشنبه 27 خرداد 1395 - 11:26 . 
جامعه > محیط‌زیست . 
کارشناس سازمان هواشناسی گفت : برای امروز و فردا در شمال غرب و دامنه جنوبی البرز وزش باد و رگبار پراکنده پیش‌بینی می‌شود . 
به گزارش خبرگزاری مهر مرتضی ضرابی در مورد آخرین وضعیت جوی کشور گفت : با ورود موج تراز میانی جو از شمال غرب کشور از بعد‌از‌ظهر امروز ، شرایط برای افزایش ابر ، رگبار و رعد‌و‌برق در برخی نقاط کشور فراهم می‌شود . 
وی گفت : این شرایط در بخشی از شمال غرب کشورمان از‌جمله آذربایجان‌های غربی و شرقی و بخشهایی از غرب کشور مثل کردستان و زنجان پیش‌بینی می‌شود . 
ضرابی ادامه داد : همین شرایط به شکل خفیف‌تر در دامنه‌های البرز و ارتفاعات استانهای ساحلی خزر ، گیلان ، مازندران و گلستان فراهم است . 
کارشناس هواشناسی افزود : پدیده غالب امروز در دامنه‌های جنوبی البرز و برخی نقاط استانهای قزوین ، البرز و تهران وزش باد است . 
وی در ادامه با اشاره به شکل‌گیری توده‌ای از گرد و خاک بر روی کشور عراق تصریح کرد : در استانهای کرمانشاه ، ایلام و خوزستان کاهش کیفیت هوا و گرد و خاک پیش‌بینی می‌شود . 
ضرابی افزود : در استانهای نیمه شرقی کشور وزش باد پیش بینی می‌شود که البته در سیستان و بلوچستان و زابل موجب بروز طوفان شن در برخی از نقاط شمالی این مناطق خواهد شد . 
کارشناس هواشناسی گفت : آبهای دریای عمان امروز مواج و متلاطم است و همین شرایط برای فردا در دریای خزر هم پیش‌بینی می‌کنیم . 
ضرابی درباره شرایط آب و هوایی تهران در ساعات آینده تصریح کرد : امروز در تهران با افزایش ابر و وزش باد مواجه خواهیم بود و دمای پایتخت در گرمترین ساعت به 35 درجه خواهد رسید . 
جزییاتی جدید از اسیدپاشی در افسریه تهران 
ساعت 9 صبح 24 آبان‌ماه خبر وقوع اسیدپاشی یک عروس روی خواهرشوهر در طبقه سوم یک آپارتمان در خیابان 30 متری اول افسریه به پلیس اعلام شد . 
همسایه‌ها و ماموران هنگام ورود به منزل با زن بیست و سه ساله‌ای به نام فاطمه مواجه شدند . 
به گزارش اعتماد ، فاطمه در حالی که با اسید سوخته بود در اظهاراتش به ماموران گفت : « در منزل زن برادرم نسرین ، مهمان و خواب بودم که ناگهان متوجه شدم نسرین در حال خفه کردن من است ، با او گلاویز شدم اما در یک لحظه نسرین به رویم اسید پاشید ؛ من نیز با رفتن به راه پله‌ها داد و فریاد کردم و همسایه‌ها به کمکم آمدند . 
» نسرین بازداشت شد و ماموران در بررسی منزل نسرین آثاری از اسیدپاشی داخل حمام و روی فرش اتاق پذیرایی و همچنین ظرفی حاوی اسید داخل سطل زباله ، لباس کار ، دستکش و کلاهی که آثار سوختگی روی آن مشهود بود را کشف کردند . 
نسرین نیز که در این حادثه از ناحیه پا با اسید دچار سوختگی شده بود در اظهارات اولیه به ماموران گفت : « شخص دیگری روی او و فاطمه اسید پاشیده و از منزل‌شان فرار کرده است . 
» همزمان با انتقال نسرین و فاطمه به بیمارستان ، تحقیقات از اهالی ساختمان آغاز شد و خانمی که همسایه نسرین است ، در اظهاراتش به ماموران گفت : « داخل منزل بودم که ناگهان صدای جیغ و فریاد بلندی از راه پله‌ها شنیدم ، به راهرو رفتم که نسرین گفت مردی با کاپشن و کلاه به سمت فاطمه رفته و به روی فاطمه اسید پاشیده است . 
نسرین گفت قصد کمک به فاطمه را داشته که آن مرد ناشناس روی او نیز اسید پاشیده و فرار کرده اما من زمانی که از خانه خارج شدم کسی را ندیدم همچنین زمانی که قصد کمک به فاطمه و بلند کردن او را داشتم ، دستان خودم نیز دچار سوختگی با اسید شد . 
» نسرین در بیمارستان نیز مورد بازجویی قرار گرفت و به ماموران گفت : « صبح روز حادثه شخصی در منزل‌مان را زد و گفت از فاطمه پول طلب دارد ، آن شخص گفت می‌خواهد پول و طلایش را از فاطمه بگیرد ، من در خانه را باز کردم که آن مرد ناگهان روی فاطمه اسید پاشید و رفت . 
» اما نسرین در اظهارات بعدی‌اش حرف‌های تازه‌ای مطرح کرد و به ماموران گفت : « شب قبل حادثه از فاطمه خواستم به منزل‌مان بیاید چون روز حادثه قصد داشتم فرزند 9 ساله‌ام را به مرکز بهداشت ببرم و از خواهرشوهرم خواستم دیگر فرزند سه‌ساله‌ام را نگه دارد ، به همین دلیل فاطمه به منزل‌مان آمد و شب خوابید ؛ حدود ساعت 7 صبح روز حادثه ، شوهرم بیرون رفت که صدای زنگ منزل‌مان را شنیدم و به گمان اینکه همسایه پشت در است ، در را باز کردم و به دستشویی رفتم ، در دستشویی بودم که ناگهان صدای جیغ فاطمه را شنیدم ، از دستشویی بیرون آمدم به اتاق رفتم ؛ دیدم فردی که صورت خود را پوشانده ، روی فاطمه اسید پاشیده است ؛ این شخص روی من هم اسید پاشید و فرار کرد ، بعد پایم را داخل حمام شستم و همسایه‌ها را خبردار کردم . 
» نسرین پس از بهبودی نسبی پیش‌از ظهر دیروز به دادسرای امور جنایی تهران منتقل شد و با دستور قاضی ایلخانی ، بازپرس امور جنایی در اختیار ماموران اداره آگاهی قرار گرفت و تحقیقات بیشتر با این پرونده ادامه دارد . 
بدهی مالیاتی پالایش و پخش باید تا اردیبهشت تسویه می‌شد یک مقام مسئول مالیاتی علت بسته شدن حساب‌های شرکت پالایش و پخش و مدیران جدید و سابق پالایشگاه‌های کشور را خودداری از پرداخت بدهی مالیات این شرکت دانست . 
یک مقام مسئول مالیاتی در گفت‌وگو با خبرنگار اقتصادی خبرگزاری فارس ، با اشاره به موضوع بسته شدن حساب شرکت ملی پالایش و پخش و پالایشگاه‌های دیگر به همراه برخی از اعضای هیات مدیره‌های سابق این شرکت‌ها اظهار داشت : طبق آخرین تفاهمی که با شرکت ملی پالایش و پخش صورت‌گرفته بود این شرکت باید بدهی مالیاتی خود را در فروردین و اردیبهشت ماه پرداخت می‌کرد ، اما تاکنون این موضوع عملی نشده است . 
وی خاطرنشان کرد : معمولا مالیات پالایشگاه‌ها در ماه 600-500 میلیارد تومان است این مالیات از محل فروش بنزین ، گازوئیل و دیگر فرآورده‌های نفتی است که باید پرداخت شود . 
این مقام مسئول با اشاره به اینکه چرا شرکت ملی پالایش و پخش مالیات دولت را پرداخت نمی‌کنند ، تصریح کرد : علت این موضوع را باید از خود آنها پرسید اما با توجه به اینکه این شرکت پروژه‌های مختلفی دارد ، این پول‌ها به سمت طرح‌های مختلف هدایت می‌شود به همین علت از دادن مالیات سر باز می‌زنند . 
این مقام آگاه عنوان کرد : در گذشته نیز جلساتی در این رابطه برگزار و بدهی این شرکت تقسیط و زمان‌بندی شد ، اما پالایش و پخش از پرداخت مالیات استنکاف کرده است . 
وی در مورد اینکه چرا اعضای سابق هیات‌مدیره برخی پالایشگاه‌ها نیز حساب شخصی‌شان در راستای بدهی مالیاتی بسته شده است ، گفت : قانون مالیات‌های مستقیم این اجازه را به سازمان‌های مالیاتی داده و می‌گوید اگر بدهی مالیاتی در دوران مسئولیت آنها قطعی شده باشد شخص حقوقی مسئولیت تضامنی خواهد داشت و این مسئولیت مانع از مراجعه ضامن‌ها به شخص حقوقی نیست . 
این مقام مسئول تاکید کرد : همچنین قانون برنامه پنجم توسعه نیز بر موضوع وصول مالیات و تخلفات مربوط به عدم پرداخت بدهی اشاره دارد . 
این مقام مالیاتی در پاسخ به این سوال که عنوان می‌شود بدهی مالیاتی شرکت ملی پالایش و پخش مربوط به مالیات درآمدهای هدفمندی یارانه‌ها است یادآور شد : سازمان مالیاتی هیچگاه به موضوع مالیات ناشی از اجرای هدفمندی یارانه‌ها ورود نکرده و این تقسیم کار از سوی دولت انجام می‌شود و براساس آن سازمان هدفمندی ، سازمان مدیریت و برنامه ریزی ، شرکت ملی پالایش و پخش و خزانه‌داری در ارتباط هستند . 
وی ادامه داد : عوارض و مالیات هر لیتر بنزین 30 درصد و نفت و گازوئیل هر کدام 5 درصد به همراه سایر فرآورده‌های نفتی است . 
به گزارش فارس ، براساس اخبار مستند حساب ارزی و ریالی پالایشگاه‌ها و شرکت ملی پالایش و پخش فراورده‌های نفتی به دلیل بدهی 37 هزار میلیارد ریالی مالیاتی مسدود شده و نیز سازمان امور مالیاتی حساب اشخاص حقیقی که عضو هیات‌مدیره هر یک از 9 پالایشگاه و همچنین از اعضای هیات‌مدیره مجموعه ملی پالایش و پخش در سنوات مختلف ( از سال 90 ) به بعد فعالیت می‌کردند را به دلیل آنچه که بدهی مالیاتی عنوان شده مسدود کرده است . 
براساس اسنادی که در اختیار خبرنگار خبرگزاری فارس قراردارد ، به عنوان مثال اموال بازداشت شده به ازای بدهی مالیاتی مجموعه شرکت پالایش نفت اصفهان میزان 333 میلیارد و 500 میلیون تومان است که این رقم بدهی باید پرداخت شود تا اموال اشخاص حقیقی که در این مجموعه فعالیت می‌کنند از بازداشت خارج شود . 
انتهای پیام / م 
یکشنبه 11 مهر ثبات ارزش ارزهای مرجع در شبکه بانکی 
بانک مرکزی جمهوری اسلامی ایران یکشنبه 11 مهرماه نرخ برابری 39 ارز عمده را در برابر ریال اعلام کرد که به دلیل تعطیلی بازارهای پولی و مالی جهان ارزش همه آنها نسبت به دیروز ثابت ماند . 
یکشنبه 11 مهر ثبات ارزش ارزهای مرجع در شبکه بانکی 
اقتصاد تجاری - مالی - همشهری آنلاین : بانک مرکزی جمهوری اسلامی ایران یکشنبه 11 مهرماه نرخ برابری 39 ارز عمده را در برابر ریال اعلام کرد که به دلیل تعطیلی بازارهای پولی و مالی جهان ارزش همه آنها نسبت به دیروز ثابت ماند . 
به گزارش ایرنا ، هر دلار آمریکا 31 هزار و 459 ریال ، پوند انگلیس 40 هزار و 809 ریال و یورو 35 هزار و 362 ریال ارزش‌گذاری شد . 
هر فرانک سوییس 32 , 390 ریال ، کرون سوئد 3 , 674 ریال ، روپیه هند 473 ریال ، درهم امارات متحده عربی 8 , 565 ریال ، دلار هنگ کنگ 4 , 56 ریال ، ریال عمان 81 , 700 ریال ، دلار کانادا 23 , 959 ریال ، راند آفریقای جنوبی 2 , 292 ریال ، لیر ترکیه 10 , 489 ریال ، ریال قطر 8 , 638 ریال ، یکصد دینار عراق 2 , 661 ریال ، دلار استرالیا 24 , 92 ریال ، ریال سعودی 8 , 381 ریال ، دینار بحرین 83 , 441 ریال ، دلار سنگاپور 23,078 ریال ، یکصد روپیه نپال 29 , 531 ریال ، یکصد درام ارمنستان 6 , 629 ریال ، یوان چین 4 , 716 ریال ، رینگیت مالزی 7 , 628 ریال ، یک هزار وون کره جنوبی 28 , 546 ریال ، یک هزار روبل بلاروس 1 , 566 ریال و بولیوار جدید ونزوئلا 3 , 151 ریال قیمت‌گذاری شدند . 
همچنین 10 روپیه سریلانکا 2 , 159 ریال ، کرون نروژ 3 , 941 ریال ، کرون دانمارک 4 , 749 ریال ، یکصد روپیه پاکستان 30 , 291 ریال ، یکصد ین ژاپن 31 , 45 ریال ، روبل روسیه 501 ریال ، دینار لیبی 22 , 927 ریال ، یکصد بات تایلند 90 , 980 ریال ، یکصد تنگه قزاقستان 9 , 370 ریال ، افغانی افغانستان 480 ریال و منات آذربایجان 19 , 276 ریال ، دینار کویت 104 , 362 ریال ، لیر سوریه 148 ریال و سامانی تاجیکستان 3 , 997 ریال در شبکه بانکی تعیین ارزش شدند . 
کشف حفره‌ی امنیتی تلگرام توسط دو هکر ایرانی + فیلم و تصویر . 
دو هکر کلاه‌سفید ایرانی مدعی شدند ضعف امنیتی مهمی را در نرم‌افزار تلگرام کشف کرده‌اند . 
به گزارش خبرنگار دریچه فناوری گروه فضای مجازی باشگاه خبرنگاران جوان ، تلگرام مدعی است امن‌ترین پیام‌رسان اجتماعی است و برای اثبات این ادعا جوایز متنوعی را برای کسانی که بتوانند به این شبکه نفوذ کنند در نظر گرفته است . 
حالا به‌تازگی دو هکر کلاه‌سفید ایرانی مدعی شدند حفره‌ای امنیتی در نرم‌افزار تلگرام پیدا کردند ، آنها می‌گویند از طریق این حفره میتوان حجم بیشتری از طول معمول یک پیام ( بسیار بزرگتر از محدودیت 4096 بایت ) را ارسال کرد . 
این دو هکر در وبلاگ خود توضیح داده‌اند : . 
" برای جلوگیری از ارسال تعداد زیادی پیغام توسط یک کاربر در زمان محدود ( و در نتیجه ایجاد اختلال در شبکه ) ، تعداد ارسال‌های مجاز محدود شده است . 
در صورت عدول از این حد ، کاربر تا چندین دقیقه امکان ارسال پیغام به هیچ اکانت دیگری را ندارد . 
همچنین مشاهده کردیم که طول پیغام‌های متنی نمی‌تواند کمتر از 1 و بیش‌تر از 4096 کاراکتر یونیکد باشد . 
آسیب‌پذیری کشف‌شده ، در قسمتی از نرم‌افزار واقع شده است که وظیفه‌ی کنترل طول پیغام‌های ارسالی ( متنی ) را دارد . 
در‌واقع در اثر وجود یک خطای برنامه‌نویسی در کد برنامه ، شخص می‌تواند پیغام متنی با طول دلخواه ارسال نماید . 
" . 
این دو هکر مدعی شده‌اند که در کانال تلگرامی خود دو پیغام یکی با طول 0 کاراکتر ( بایت ) و یکی با طول 30 هزار کاراکتر ( بسیار بزرگتر از محدودیت 4096 بایت ) ارسال کرده‌اند . 
عکس زیر در سایت تلگرام قرار گرفته است و محدودیت 4096 بیتی را تایید می‌کند . 
کشف ضعف امنیتی تلگرام توسط دو هکر ایرانی . 
فیلم منتشر‌شده توسط این دو هکر را مشاهده کنید . 
این فیلم را میتوانید از اینجا دانلود کنید . 
شاید به‌ظاهر این مشکل امنیتی موضوع خاصی نباشد . 
اما این دو هکر در مورد چرایی خطرناک بودن این آسیب‌پذیری امنیتی میگویند : . 
" با توجه به اینکه هر کاراکتر لاتین یک بایت از حافظه را اشغال می‌کند ، می‌توان اقدام به ارسال چندین میلیون ( یا میلیارد ) کاراکتر بی‌معنی ( مثلا a ) در قالب یک پیغام متنی به یک کاربر کرد . 
در جریان آزمایشات ، دو واکنش از دستگاه‌های مقصد ( مثلا تلفن همراه گیرنده پیغام ) قابل‌رویت بود : . 
1 - پهنای باند اینترنت کاربر مقصد بر حسب طول پیغام ارسالی تقلیل رفته و پایان می‌پذیرد . 
2 - دستگاه مقصد با کمبود حافظه روبرو شده و Crash می‌کند . 
با توجه به آنچه گفته شد ، ممکن است شما یک روز صبح به دلیل اینکه تلفن همراهتان Crash کرده ( و در نتیجه زنگ هشدار دهنده به‌درستی کار نکرده است ) دیرتر از سایر روز‌ها از خواب برخیزید و متوجه شوید که دستگاهتان مقدار زیادی پهنای باند در قالب پیام‌های متنی که از طرف یک شخص ناشناس ارسال شده ، مصرف نموده است . 
از آن بدتر با توجه به اینکه طبق اصول تلگرام لازم نیست فرستنده‌ی پیام حتما یکی از مخاطبان شما باشد ، هیچگاه نخواهید توانست مسبب اصلی را پیدا کنید ( چرا‌که وی می‌تواند برای ارسال از یک شماره‌ی فرعی استفاده نماید ) . 
هدف از گزارش این آسیب‌پذیری ، مطلع کردن کاربران از خسارات احتمالی ( بعضا مالی ) نرم‌افزار‌هایی است که به‌سادگی به آن‌ها اعتماد می‌کنیم . 
گفتنی است نرم‌افزار مذکور برای اثبات نفوذ‌ناپذیر بودن دو مرتبه اقدام به برگزاری مسابقاتی با جوایز 200 و 300 هزار دلار کرده که هردو بدون برنده پایان پذیرفته‌اند . 
" . 
این ادعا در وب‌سایت معتبر IT Security News نیز منتشر شده است ، این دو هکر می‌گویند هنوز راهی برای ارتباط و ارسال این مشکل برای تلگرام نیافتند . 
لازم به ذکر است هکر‌های به هکر‌هایی میگویند که ضعف‌های امنیتی را کشف و برای بهبود به توسعه‌دهندگان نرم‌افزار‌ها اطلاع می‌دهند . 
لاسجرد ؛ روستایی با ظرفیت‌های متنوع گردشگری + عکس 
به گزارش ایسنا ، علی محمد مویدی‌زاده در دیدار با دهیار و اعضای شورای اسلامی این روستا اظهار کرد : قرار گرفتن این روستا در مسیر محور پرتردد تهران - مشهد بستر مناسبی برای جذب گردشگر در این روستا فراهم کرده است . 
وی با اشاره به وجود زمینه جذب گردشگری مذهبی در این روستا ، تصریح کرد : لاسجرد در زمینه توریسم درمانی و جاذبه‌های تاریخی و طبیعی نیز از ظرفیت بسیار خوبی برخوردار است . 
سرپرست فرمانداری شهرستان سرخه با بیان این که روستای لاسجرد با موقعیت راهبردی و بسیار مناسب جغرافیایی خود ظرفیت‌های بسیار بالایی برای جذب گردشگر دارد ، خاطرنشان کرد : وجود کاروان‌سرای تاریخی لاسجرد و یک قلعه تاریخی کهن گواهی بر اهمیت تاریخی این روستا است . 
وی با اشاره به منطقه زیبای تلخاب روستای لاسجرد و چشمه‌های معدنی این منطقه گفت : باید از پتانسیل بسیار خوب این منطقه و خروجی آب مازاد آن استفاده بهتری صورت گیرد . 
مویدی‌زاده ادامه داد : می‌توان با برنامه‌ریزی و استفاده از سرمایه‌گذاری بخش خصوصی با شیرین کردن آب این چشمه و استفاده از آن برای مقاصد کشاورزی ، زمینه و بستر را برای ارتقا و توسعه کشاورزی و برطرف کردن مشکل بی‌آبی در این روستا فراهم کرد . 
کاروانسرای تاریجی لاسجرد 
سرپرست فرمانداری شهرستان سرخه با بیان این که کاروانسرای شاه‌عباسی لاسجرد برای منطقه و روستای لاسجرد ارزش افزوده بالایی می‌تواند ایجاد کند ، تصریح کرد : کاروان‌سرای تاریخی لاسجرد با یک نگاه ویژه و جذب سرمایه‌گذار و ارتقا و بهسازی آن می‌تواند به یک مکان تفریحی ، سیاحتی درخور و یک نقطه هدف برای گردشگران تبدیل شود . 
وی از سرخه به عنوان یک شهرستان چهارفصل نام برد و گفت : این شهرستان یک منطقه چهارفصل با اقلیم‌های گوناگون طبیعی و آب و هوای متفاوت و متنوع است . 
این مقام ارشد اجرایی خاطرنشان کرد : شهرستان سرخه با جذب سرمایه‌گذار می‌تواند در زمینه‌های مختلف از‌جمله اقتصادی ، فرهنگی و اجتماعی و هم‌چنین در بحث اقتصاد مقاومتی نقش به سزایی را در توسعه استان ایفا کند . 
به گزارش خبرنگار ایسنا کاروانسرای تاریخی ، قلعه بلاشکرد ، چشمه معدنی تلخاب ، آستان مقدس امام‌زاده سیدرضا و سیدعلی اکبر لاسجرد ، امامزاده امیر مسیب و ..‌. از‌جمله آثار و جاذبه‌های این روستای تاریخی هستند که گفته می‌شود که امام رضا (ع) در سال 201 هجری حین عزیمت به خراسان در این روستا نیز توقفی داشته است . 
کاروانسرای تاریخی لاسجرد 
قلعه تاریخی بلاش گرد 
قلعه تاریخی بلاش گرد 
چشمه معدنی تلخاب - لاسجرد سرخه 
نمایی از لاسجرد از فراز کاروانسرا 
انتهای پیام 
بیش از یک ماه از برکناری ناگهانی عبدالحسین مقتدایی ، استاندار خوزستان می‌گذرد و هنوز تکلیف مدیریت ارشد این استان مشخص نشده است و این استان در این چند هفته تحت سرپرستی فرج‌الله خیبر ، معاون سیاسی استانداری روزگار می‌گذراند . 
به گزارش « تابناک خوزستان » ، خبرهای دریافتی خبرنگار ما از خارج شدن دوباره موضوع انتخاب استاندار خوزستان ، از دستور کار هیات دولت حکایت دارد . 
این در حالی است که گفته می‌شود ، قرار بود در جلسه این هفته دولت ، تکلیف استاندار جدید خوزستان تعیین شود . 
ظاهرا مسیولان دولتی هنوز متوجه آثار منفی بلاتکلیفی مدیریتی موجود در استان مهم و استراتژیکی چون خوزستان نیستند . 
به نظر می‌رسد ، برخی مسیولان دولتی قدرت تصمیم‌گیری جدی و استفاده از اختیارات قانونی خود برای پایان دادن به این بلاتکلیفی را ندارند و با تذبذب و محافظه‌کاری ، سرنوشت توسعه خوزستان را نادیده گرفته‌اند . 
خبرهای دریافتی ما حکایت از تغییرات پیاپی در عزم و اراده مسیولان بویژه در وزارت کشور دارد . 
با چنین وصفی به نظر می‌رسد ، این تذبذب در تصمیم‌گیری ، فضای موجود و متزلزل مدیریتی در استان خوزستان را ادامه خواهد داد و تبعات اجتماعی ، اقتصادی ، فرهنگی و سیاسی آن به‌زودی گریبان دولت را خواهد گرفت . 
متاسفانه مسیولان دولتی آنقدر موضوع انتصاب استاندار را کش می‌دهند که تعارضات درون‌استانی به بالاترین حد ممکن برسد و اثرات ناشی از ایجاد فاصله و کینه و دلخوری در میان سیاسیون و نخبگان و فعالان جناح‌های مختلف ، بیش از هر چیزی منافع عمومی مردم خوزستان را نشانه گرفته است . 
به بیان دیگر ، امروزه نه تنها اصل موضوع بلاتکلیفی در مدیریت ارشد استان ، عوارض منفی توسعه‌ای را به‌دنبال خواهد داشت بلکه پایان ندادن به این ماجرا باعث شده است تا تقابل نیروهای درون‌استانی روز‌به‌روز افزایش پیدا کند که این به نفع فضای اجتماعی ، فرهنگی و حتی امنیتی خوزستان نخواهد بود . 
دولت روحانی باید بپذیرد متقاعد کردن همه گروه‌ها و جریانات سیاسی و قومی و مذهبی و اجتماعی در استانی چون خوزستان با تنوع گرایش‌های سیاسی و اجتماعی امکان‌پذیر نیست و این اتفاق در هیچ یک از ادوار گذشته پس از انقلاب ، امکان محقق شدن نداشته است و لذا تلاش دولت برای اینکه به قول معروف همه را راضی نگه دارد ، نه تنها تلاشی بیهوده است ، بلکه تنها وجهه دولت تدبیر و امید را در اذهان عمومی دچار خدشه جدی می‌کند . 
دولت تدبیر و امید حتی اگر چندان متوجه اهمیت موضوع توسعه در خوزستان نیست ، لااقل فکری به حال وجهه و محبوبیت خود در فضای سیاسی و اجتماعی خوزستان بکند و از میان نیروهای بومی فردی توانمند و همراه با خود یکی را بر کرسی استانداری بنشاند و این ماجرای طناب‌کشی دامنه‌دار در انتخاب استاندار را پایان بدهد . 
حالا دولت به جای حل این چالش و تصمیم‌گیری بر اساس حقوق قانونی خود ، دوباره به دام همان فضاهای اختلافی افتاده و از انتصاب یک استاندار لااقل همسو و همفکر با خود عاجز شده است . 
با ادامه این روند ، به نظر می‌رسد ، آنچه در این دولت در حال نادیده انگاشته شدن است ، منافع مردم خوزستان و توقف قطار توسعه در استانی است که با انبوهی از مشکلات و محرومیت‌های دست و پنجه نرم می‌کند . 
اسپوتنیک : آمریکا اجازه طرح اخلاقی دفاع از حقوق بشر را ندارد 
مسکو - ایرنا - خبرگزاری روسی اسپوتنیک نوشت : تا زمانی که آمریکا به نقض آشکار حقوق انسانها در زندان گوانتانامو می‌پردازد هیچ گونه اجازه اخلاقی برای طرح ادعای دفاع از حقوق بشر ندارد . 
به گزارش ایرنا ، خبرگزاری روسی اسپوتنیک روز چهارشنبه در گزارشی با بیان این که در زندان آمریکایی گوانتانامو زندانیان در شرایط بد و سالها بدون محاکمه حبس می‌شوند ، نوشت : باراک اوباما در جریان دیدار از کوبا ، خاطرنشان کرد که اختلاف نظرهای واشنگتن و هاوانا در مساله حقوق بشر از میان برداشته نشده است . 
در این گزارش آمده است : اوباما در هاوانا ادعا کرد که کشورش از اصول دمکراسی هرگز عدول نمی‌کند اما طرز رفتار زندانبانان این کشور در گوانتانامو عکس این ادعای رئیس جمهوری آمریکا را اثبات می‌کند . 
رسانه روسی در ادامه گزارش خود مصاحبه فردی به‌نام « معظم بک » را منتشر کرده است که مدتی در زندان گوانتانامو در حبس بسر برده است . 
این زندانی سابق گوانتانامو خاطرنشان کرد : آمریکا بزرگترین ناقض حقوق بشر است و به همین دلیل اوباما حق ندارد در مورد وضع حقوق بشر در کوبا اظهار نظر کند . 
وی به انواع رفتارهای ضدانسانی زندانبانان آمریکایی در گوانتانامو اشاره کرد که نمونه بارزی از نقض حقوق بشر و کنوانسیون‌های بین‌المللی در این عرصه است . 
زندانی سابق گوانتانامو خاطرنشان کرد که بیش از دو سال در سلول انفرادی به ابعاد 1.8 متر در 2.4 متر در این زندان در حبس بسر برده و در این مدت هیچ ارتباطی با جهان خارج نداشته است . 
وی با بیان این که تا کنون نفهمیدم به چه جرمی زندانی شده‌ام ، گفت : " گوئانتانامو " لکه ننگ ، در تاریخ آمریکا است . 
نام زندان ، مترادف شکنجه‌ها شده است ". رسانه روسی در ادامه گزارش خود یاد آور شد ، بسته شدن " گوئانتانامو " در برنامه دور اول انتخاباتی باراک اوباما گنجانیده شده بود . 
این زندان در پایگاه ناوگان جنگی آمریکا در کوبا که زمانی از طرف آمریکا به اجاره گرفته شده بود ، ساخته شده است .« گوانتانامو در سال 2002 به زندان تبدیل شده است . 
و در آن افراد مظنون به فعالیت‌های تروریستی و شرکت در زدوخوردهای با نیروهای آمریکایی حبس می‌شوند .» رسانه روسی افزود : مقامات آمریکایی تا سال 2006 میلادی فهرست زندانیان گوانتانامو را مخفی نگه می‌داشتند . 
افراد محبوس در این زندان مشمول قوانین جنایی آمریکا نمی‌شوند . 
اوباما در سال 2009 ، در روز دوم حضور در کاخ سفید ، دستور تعطیلی زندان " گوانتانامو " را صادر کرد اما تاکنون با وجود نزدیک شدن پایان دوره دوم ریاست جمهوری اوباما هیچ اقدامی در این زمینه انجام نگرفته است . 
اروپام * 391 * * 1565 
شرکت هواپیمایی بویینگ آمریکا مذاکره با ایران را تایید کرد اما گفت : امضای قرارداد منوط به تایید آمریکا است . 
به گزارش خبرگزاری فارس به نقل از بیزینس اینسایدر مقامات بویینگ مذاکره فروش هواپیما به ایران را تایید کردند . 
بویینگ در اطلاعیه که به بیزینس اینسایدر داده اعلام کرده است ما در حال مذاکره با ایرانی‌ها هستیم و مجوز این کار را از دولت آمریکا گرفته‌ایم . 
آنها گفته‌اند درباره جزییات مذاکره بحث نمی‌کنیم ما استانداردی را در قبال مشتری ها داریم که اجازه می‌دهد طرف ایرانی درباره تولیدات ما آگاهی داشته باشند . 
هر توافقی باید به تصویب دولت آمریکا برسد . 
پیش‌از این خبرگزاری رویترز اعلام کرده بود که ایران ایر قرار است 100 هواپیمای مسافربری بویینگ خریداری کند . 
عباس آخوندی وزیر راه و شهرسازی ایران هم مذاکره خرید هواپیما با ایران را اعلام کرده و بیان جزییات آن را به چند روز آینده موکول کرده بود . 
منابع آگاه به رویترز گفته‌اند دو طرف برنامه‌ای را بر این اساس تعیین کرده بودند که تایید دولت آمریکا چگونه خواهد بود و چه نوع هواپیمایی را شامل خواهد شد . 
20 مرداد ؛ مهم‌ترین خبر روزنامه‌های صبح ایران 
فرمایشات مقام معظم رهبری در دیدار وزیر و مدیران وزارت اطلاعات تیتر یک اغلب روزنامه‌های صبح ایران است . 
بقیه روزنامه‌ها هم به موضوع‌هایی مانند تماس تلفنی نخست وزیر انگلیس با رئیس جمهور ، صحبت‌های وزیر کشور درباره اقتصاد و تاثیر نهادهای دیگر به‌جز دولت در این زمینه ، پشت‌پرده نامه‌نگاری احمدی‌نژاد به اوباما ، چالش‌های مهم ایران ، انتخابات 96 ، عذرخواهی اردوغان از پوتین به زبان روسی : 
فرمایشات رهبر معظم انقلاب تیتر یک رسالت است : وزارت اطلاعات چشم بیدار نظام اسلامی است 
افکار : وزارت اطلاعات پوسته سخت نظام است 
پیام زمان : وزارت اطلاعات پوسته سخت نظام است که نباید آسیب‌پذیر شود 
شهروند : وزارت اطلاعات پوسته سخت نظام است 
کار و کارگر : وزارت اطلاعات به هیچ وجه نباید آسیب‌پذیر شود  
جوان : فاصله را با امریکا حفظ کنید 
کیهان : ایجاد خط فاصل با آمریکا از مهم‌ترین مبانی قطعی امام (ره) است 
اطلاعات : تضعیف ایمان مردم و مسئولان خیانت است 
اسرار درباره تماس تلفنی نخست وزیر انگلیس با روحانی : لندن خواستار توسعه روابط همه‌جانبه با تهران شد 
ایران : پایبندی لندن به اجرای دقیق و سریع برجام 
امین : نمره 20 ظریف به برجام 
آفتاب یزد به نقل از وزیر کشور : اقتصاد کشور فقط دست دولت نیست 
جام جم : غیرت ملی برای خرید کالای ایرانی 
عصر ایران از قول دادستان‌کل کشور : انتخاب دوست‌حسینی غیرقانونی است کتبی و تلفنی به رئیس جمهور گفته‌ام 
کلید : اشکال در انتخاب رئیس جدید صندوق توسعه ملی را تلفنی و کتبی به روحانی اعلام کردم 
شروع : حمله روحانی در دستور کار تندروها 
آرمان امروز : کلید نامه اوباما در جیب مشایی ! 
ابرار : نامه محمود احمدی‌نژاد به اوباما و نامه ما به محمود احمدی‌نژاد 
شرق : مرتضوی باز هم شاکی شد 
هفت صبح : 25 چالش اساسی ایران امروز 
روزان درباره انتخابات 96 : جنگ هفتاد و دو ملت ... 
امتیاز : وعده ایجاد 500 هزار شغل جدید 
بشارت نو : ساخت 2 نیروگاه جدید هسته‌ای 
اخبار صنعت : ایران جز 10 کشور برتر نیروگاه ساز جهان 
عصر رسانه : بنزین تک‌نرخی می‌ماند 
دنیای خودرو : حمله ایران‌خودرو و سایپا به بازار چینی‌ها اعتماد : رد صلاحیت ترامپ 
کائنات : عذرخواهی اردوغان از پوتین به زبان روسی 
ستاره صبح : پشت‌پرده سفر اردوغان به روسیه 
کلوپ : رونی بازیکنی کلاس جهانی است 
به گزارش ورزش سه ، کاپیتان تیم ملی انگلیس در حالی خود را برای تقابل با لیورپول آماده می‌کند که به نیمکت‌نشین تبدیل شده است ؛ با این حال کلوپ مدعی شد که ستاره انگلیسی همچنان کیفیت سابق را دارد . 
او گفت : « وین رونی یک گلزن تمام‌عیار است و بازیکن خطرناکی است . 
شرایطی مثل شرایط او در کارنامه خیلی بازیکنان دیده می‌شود . 
به نظر من او بازیکنی کلاس جهانی است ؛ ولی من سرمربی لیورپول هستم و اجازه ندارم که بازیکنان یونایتد را دوست‌داشته باشم ! 
پوگبا و ابراهیموویچ در دیدار فصل ( که با پیروزی 2-0 لیورپول به پایان رسید ) ، حضور نداشتند . 
هر دو آنها بازیکنانی کلاس جهانی هستند و در تیمی حضور دارند که از فصل گذشته ضعیف‌تر نیست . 
متاسفانه ما با یک تیم بسیار قدرتمند یونایتد روبه‌رو هستیم ، آنها می‌دانند فوتبال چیست و تجربه بالایی دارند . 
همچنین به بازیکنان کلاس جهانی برای بردن یک بازی نیازی ندارند . 
حتی در روزهای بارانی هم گل زدن و کسب پیروزی برایشان راحت است . 
آنها بازیکنان لازم برای چنین شرایطی را دارند ؛ ولی این بدین معنا نیست که پیروز بازی خواهند بود . 
فقط یعنی شانس کسب پیروزی دارند . 
» 
ترامپ : برجام بدترین توافق تاریخ آمریکا بود 
دونالد ترامپ نامزد جمهوریخواهان برای انتخابات ریاست جمهوری آمریکا در نطق خود در کنوانسیون سراسری حزب جمهوریخواه بار دیگر با انتقاد از سیاست‌های دولت اوباما ، هیلاری کلینتون و حزب دموکرات ، خود را نامزد " نظم و قانون " خواند و قول داد از ژانویه 2017 که زمام کاخ سفید را به دست گیرد آمار جرم و جنایت را کاهش خواهد داد . 
ترامپ : باور کنید به‌تنهایی آمریکا را درست می‌کنم 
به گزارش عصر ایران در حالی که حزب متبوع این نامزد انتخاباتی از مهم‌ترین حامیان قانون حمل آزاد اسلحه در آمریکا ست ، ترامپ تلاش کرد مسئولیت تیراندازی‌های اخیر در آمریکا را به گردن دولت اوباما و سیاست‌های اشتباه آن بیندازد . 
او در سخنان خود در این باره بارها تکرار کرد : " باور کنید ، من به‌تنهایی می‌توانم اوضاع را درست کنم . 
" ترامپ گفت منافع آمریکا را در اولویت امور قرار خواهد داد و مدعی شد رفتار نامحترمانه دنیا با آمریکا و افول جایگاه این کشور در نتیجه این است که سیاستمدارانی زمام امور را در دست دارند که آمریکا و منافع آمریکا برایشان اولویت ندارد . 
او در نطق 75 دقیقه‌ای خود که طولانی‌ترین نطق یک نامزد انتخاباتی حزب جمهوریخواه از زمان کنوانسیون سراسری این حزب در سال 1972 است ، بارها به ایران اشاره کرده و در انتقاد از دستگیری ملوانان آمریکایی و توافق هسته‌ای با ایران حرف‌های پیشین خود را دوباره تکرار کرد . 
او با انتقاد از توافق هسته‌ای ، دولت اوباما را به نشان دادن ضعف در برابر ایران متهم کرده و وعده داد در صورت پیروزی در انتخابات ریاست جمهوری رویکرد متفاوت و جدیدی را در قبال ایران در پیش گیرد . 
بی‌بی‌سی هم نوشت : ترامپ در نطق پذیرش نامزدی حزب جمهوری‌خواه در انتقاد از باراک اوباما گفت که هم ملوانان آمریکایی مجبور شدند جلوی تفنگ ایرانی‌ها زانو بزنند و هم بدترین توافق تاریخ آمریکا با ایران امضا شده است که هیچ سودی برای آمریکا نداشته است . 
ترامپ همچنین هیلاری کلینتون رقیب احتمالی انتخاباتی خود را نیز مورد حمله قرار داد و او را مسئول بخش بزرگی از فجایعی که در حال حاضر روی می‌دهد ، دانست . 
او گفت کلینتون با اشتباهات فاحش خود در سیاست خارجی ، مسئول به وجود آمدن داعش در منطقه خاورمیانه است . 
ترامپ وعده داد در صورت پیروزی در انتخابات با آنچه که " تروریسم اسلام‌گرایانه " می‌خواند ، مبارزه کرده و آن را شکست خواهد داد . 
سخنان ترامپ از نظر ارایه آمارهای گمراه‌کننده و اشتباه در زمینه میزان جرم و جنایت در آمریکا و نیز آمارهای اقتصادی و نتیجه‌گیری‌های اشتباه از سیاست خارجی دولت اوباما ، با انتقاد برخی رسانه‌های آمریکایی مواجه شد . 
او همچنین در سخنان خود گاف‌هایی نیز داشت ، از‌جمله اینکه بدون اشاره به این واقعیت که محمد مرسی نخستین رییس جمهور منتخب مردم مصر در یک انتخابات آزاد بود ، گفت : اخوان المسلمین در مصر قدرت را قبضه کرد و به همین خاطر ارتش مصر بار دیگر مجبور شد زمام امور را به دست گیرد . 
او همچنین سخنان اشتباه دیگری نیز داشت ، از‌جمله اینکه مدعی شد تحریم‌های ایران در دوران وزارت امور خارجه کلینتون کاهش یافت ؛ در حالی که در دوره وزارت کلینتون تحریم‌های ایران نه تنها کاهش بلکه به نحو فزاینده‌ای افزایش یافت . 
نطق ترامپ ، سخنرانی پذیرش رسمی نامزدی حزب جمهوریخواه از سوی این نامزد انتخاباتی بود . 
رکود و فساد دو مشکل اقتصاد ایران / با منشا فساد برخورد شود 
به گزارش خبرنگار مهر ، غلامحسین شافعی در جلسه هیات نمایندگان اتاق ایران با اشاره به اینکه رکود و فساد دو مشکل عمده اقتصاد ایران است ، گفت : اقتصاد ما علیرغم تلاش‌ها و اقدامات انجام شده هنوز با مسائل و مشکلات فراوانی روبرو است . 
وی به رکود ، محدودیت روابط بانکی ، بیکاری گسترده ، توزیع نامتعادل درآمدها و نبود یک برنامه و استراتژی هدفمند و مورد توافق همه اشاره کرد و افزود : موانع و مشکلات فقط با ریسک کردن حل نمی‌شود . 
رئیس اتاق بازرگانی و صنایع و معادن ایران ادامه داد : نگاه کوتاه‌مدت به مسائل و ارائه راهکار کوتاه‌مدت همانطور که در گذشته تجربه‌های تلخی داریم مانند طرح ضربتی اشتغال یا بنگاه‌های زودبازده ، راهکار حل مشکل نیست . 
شافعی با بیان اینکه شاید بتوان با این راهکارها بیکاری را مدتی به تاخیر انداخت ، اظهار داشت : اما اشتغال کاذب به وجود می‌آید و ما نیاز به راهکارهای بلندمدت در اقتصاد کشور داریم . 
وی با تاکید بر اینکه اقتصاد ایران فقط با مشکل بیکاری روبرو نیست ، گفت : کمبود سرمایه‌گذاری مولد ، پس اندازها ، رکود ، ساختار نامطلوب اقتصادی ، تمرکزگرایی ، توزیع ناعادلانه درآمدها ، کارا نبودن سیستم پولی کشور و عدم هماهنگی با منافع ملی بخشی از هزارتوی سیستم اقتصادی ایران است . 
رئیس اتاق بازرگانی و صنایع و معادن ایران راهکار حل این مسئله را تولیدمحوری ، اجرای اقتصاد مقاومتی و همدلی و همیاری دانست و افزود : با نگاهی به آمار رشد اقتصادی در بخش‌های مختلف می‌بینیم که رکود ابتدا از بخش تولید آغاز شد و پس از آن به سایر بخش‌ها هم انتقال یافت بنابراین آنچه که اهمیت زیادی دارد ، حل مسئله رکود باید از نقطه‌ای آغاز شود که ایجاد شده است . 
شافعی این نقطه را کارهای مولد اقتصادی دانست و ادامه داد : باید با ایجاد رشد اقتصادی در این بخش به صورت پایدار رشد را به سایر بخش‌های دیگر هم انتقال دهیم نه اینکه با روش‌های مقطعی و سطحی در سایر بخش‌ها به‌دنبال حل رکود باشیم . 
وی با اشاره به اینکه تعادل و توازن بین بخش دولتی و خصوصی می‌تواند عرصه را برای تلاش و پیشبرد هدفمند فراهم کند ، گفت : باید بازار مصرف تولید داخل پویا شود ؛ زیرا این موضوع می‌تواند بخش صادرات را تسریع کرده و مصرف تولید داخلی را ارتقا دهد . 
رئیس اتاق بازرگانی و صنایع و معادن ایران به موضوع فساد و رانت به عنوان پدیده شوم اقتصادی اشاره کرد و گفت : شاهدیم که هنوز هزینه و پیامدهای فسادآلود از روش‌های مختلف به جامعه و فعالان اقتصادی تحمیل می‌شود . 
شافعی ادامه داد : در چنین محیطی فعالیت‌های غیرمولد به مولد ترجیح داده شده و فساد از کانال‌های متعدد بهره‌وری را کاهش می‌دهد . 
در چنین شرایطی بنگاه‌ها به جای دستیابی به بهره‌وری به‌دنبال کسب موقعیت‌های خاص هستند . 
وی عدم ایجاد شفافیت ، عدم اجرای قراردادها و افزایش هزینه مبادلات را منجر به کاهش سرمایه‌گذاری مولد دانست و اظهار کرد : یکی از دلایل فساد این است که در حاکمیت قانون ، ضعف داریم بنابراین در جایی که قانون به صورت یکسان اجرا نشود ، موجب فساد و گسترش انحصار خواهد بود . 
رئیس اتاق بازرگانی و صنایع و معادن ایران با تاکید بر اینکه باید هزینه ارتکاب فساد افزایش یابد ، گفت : نبود قوانین صریح و روشن از‌جمله مشکلاتی است که موجب بروز فساد می‌شود . 
همچنین باید قدرت در کشور عادلانه توزیع شود . 
شافعی با اعلام اینکه باید نهادهای قضایی کارآمد و مستقل داشته باشیم ، افزود : امیدواریم به منابع تولید فساد در کشور توجه شود تا مبارزه را از این طریق پیگیری کنیم . 
کنایه سرلشگر فیروزآبادی به پادشاه عربستان و پسرش 
رئیس سابق ستاد کل نیروهای مسلح با بیان اینکه آل سعود با حمایت همه‌جانبه غرب بر سرزمین حجاز حاکم شد گفت : غرب با حاکم کردد آل سعود بر حجاز هدفی جزنابودی اسلام نداشته و این نقشه انگلیس بود . 
سرلشگر حسن فیروزآبادی روز دوشنبه درحاشیه آئین ختم مادر حیدر مصلحی درجمع خبرنگاران درباره موضوع یمن افزود : ماهیت آنچه در یمن اتفاق می‌افتد وهابیت است وهابیت یک مذهب انگلیسی است . 
وی ادامه داد : وقتی‌که انقلاب اسلامی به پیروزی رسید ، برنامه‌های غربی‌ها با شکست مواجه شد و انقلاب مردم ایران اسلامی مسلمانان جهان را بیدار کرد . 
سرلشگر فیروزآبادی با بیان اینکه امریکا ، انگلیس و صهیونیست آل سعود را تجهیز کردند ، افزود : غرب برای جلوگیری از ادامه شکست‌های خود مقابل انقلاب اسلامی آل سعود را تجهیزکرد تا ضربه آخر را به نظامی که نتیجه تلاش‌ها و مجاهدت امام راحل و امت اسلامی بود وارد کند . 
داعش مولد آل سعود و تفکر وهابی است سرلشکر فیروزآبادی با تشریح اقدامات آل سعودی در مرزهای خود یک طرف حزب‌الله ، یک طرف سوریه ، یک طرف عراق و یک طرف یمن اظهارکرد : رئیس امنیت قبلی سعودی که حالا دستش رو شده است طراح عملیات‌ها و ترورها در عراق و لبنان بود و هزینه‌های آن را پرداخت می‌کرده است . 
وی اظهارکرد : عربستان ضمن لشکرکشی به یمن با هواپیما به حوثی‌ها درمنطقه‌ای ازاین کشورحمله کرد که یک گروه از شیعیان برای دفاع از خودشان به حرکت درآمده و عربستان را زمین‌گیر و شکست دادند . 
رئیس سابق ستاد کل نیروهای مسلح با بیان اینکه هیچ محاسبه گری و تحلیل گری درهیچ جای دنیا امروز نمی‌گوید که شاه سعودی و پسرش این جنگ را اداره می‌کنند ، عاقلند ! ادامه داد : بلکه همه اعتراف میکنند آل سعود با کشتار زنان و کودکان و تخریب مساجد ، بیمارستان‌ها و کوبیدن مدارس از سر دیوانگی است و اما حرکتی که سعودی‌ها در دو روز گذشته انجام دادند یک حرکت کاملا از سر کم شخصیتی و نادانی است . 
سرلشگر فیروزآبادی داعش را فرزند آل سعود خواند و گفت : داعش فرزند سعودی و تفکر وهابی است و به لحاظ نظری منطبق برآل سعود است . 
به گفته وی ، فقط داعش قبل از آل سعود شروع به کشتار انسان‌ها کرده است و امروز که داعش در معرض شکست و نابودی است عربستان سعودی ماموریت داعش را برعهده گرفته است . 
رئیس سابق ستاد کل نیروهای مسلح ادامه داد : غربی‌ها به دنبال بهانه در کشورهای اسلامی می‌گردند تا کشتار را شروع کنند . 
آل سعود هم ابزاردست آنهاست . 
عربستان از زمانی که اسرائیل را به رسمیت شناخت ابراز دست غرب شد سرلشکر فیروزآبادی با بیان اینکه عربستان امروز ابزارغرب نشده است ، گفت : آن زمانی که می‌خواستند اسرائیل را تاسیس کنند غربی‌ها پیش کشورهای عربی رفتند و هیچ کشوری مشروعیت اسرائیل را تائید نکرد ولی با آل سعود پس از حاکم شدن بر حجاز دولت اشغالگر اسرائیل را ره مشروعیت پذیرفت . 
سرلشگر فیروزآبادی افزود : اسرائیل زائیده تفکر وهابی درمنطقه است و مشروعیت خود را از تفکر وهابی به دست‌آورده است . 
بنابراین ما با دشمنان نادان ، جاهل و مزدور و آلت دست دشمنان اسلام در منطقه مواجه هستیم که رحم و مروت و انسانیت و فرهنگ انسانی را نمی‌شناسند و به آن اعتقاد ندارند . 
وی گفت : یهودی‌ها می‌گویند ، غیریهودی‌ها نطفه حیوانات هستند . 
این موضوع رذالت است و سعودی‌ها می‌گویند هر کسی که وهابی نیست باید کشته شود این دو تفکر یکی هستند فقط وهابیت نام اسلام را روی خود نگه می‌دارد برای اینکه بتواند به‌نام اسلام مسلمین را نابود کند و این برنامه انگلیسی است . 
وی اظهارکرد : تنها راه چاره مقابله با این تفکر خطرناک این است که جوانان جهان اسلام با وحدت و همدلی سرزمین‌های اسلامی را از وهابیت پاک کنند که این اتفاق به‌زودی رخ خواهد داد . 
تمرینات فشرده لی اولیویرا ؛ دروازه‌بان سپاهان 
به گزارش ورزش سه ، لی اولیویرا که سابقه قهرمانی و نایب‌قهرمانی در سری A برزیل ، قهرمانی در جام باشگاه‌های آمریکای جنوبی و حضور در جام باشگاه‌های جهان با آتلتیکو مینیرو را در کارنامه خود دارد ، فصل قبل را در تیم آکادمیا به عنوان دروازه‌بان ذخیره به کار گرفته شد . 
با پیوستن این بازیکن به سپاهان و حضور او در ایران انتقاداتی نسبت به‌اضافه وزن این بازیکن در محافل رسانه‌ای مطرح شد . 
این انتقادات باعث شد تا سنگربان اول سپاهان در لیگ شانزدهم به همراه این تیم در تورنمنت بابل شرکت نکند و با ماندن در اصفهان تمرینات شخصی را برای رسیدن به آمادگی و کم کردن وزن طی کند . 
این روز‌ها هم این تمرینات ادامه دارد و کادر فنی سپاهان سعی دارند که با تمرینات فشرده‌ای که برای این بازیکن در نظرگرفته‌اند ، او را آماده بازی در لیگ کنند . 
با توجه به سابقه این دروازه‌بان و نظر مثبت ویسی در مورد او ، سپاهانی‌ها امیدوارند که بعد از آرمناک پطروسیان دوباره دروازه‌بان مطمئنی را در ترکیب خود ببینند . 
سپاهان در اولین بازی خود در لیگ شانزدهم روز سه‌شنبه پنجم مرداد‌ماه در ورزشگاه فولاد شهر به مصاف پدیده خراسان خواهد رفت . 
مشهد مستعد دوچرخه‌سواری است ، اما بدون دوچرخه‌سوار 
به گزارش ایسنا ، سیدصولت مرتضوی امروز دوم شهریور‌ماه در صد و سی و پنجمین جلسه علنی شورای شهر مشهد که در تالار شهر برگزار شد ، اظهار کرد : می‌توان در شهرداری یک سازمان حمل‌و‌نقل سبک یا دوچرخه ایجاد کنیم تا در جهت گسترش استفاده از دوچرخه‌ها گام برداریم . 
وی افزود : با این کار می‌توان در جهت افزایش سلامت محیط‌زیست ، افزایش سطح بهداشت و درمان و افزایش فرهنگ دوچرخه‌سواری قدم برداشت ؛ روزانه حدود 6 میلیون رفت‌و‌آمد و جابه‌جایی در سطح شهر از طریق حمل‌و‌نقل عمومی انجام می‌شود . 
شهردار مشهد خاطرنشان کرد : چنانچه بتوانیم 10 درصد از این میزان را به سمت استفاده از دوچرخه سوق دهیم اقدام ارزنده‌ای در راستای تحقق اقتصاد مقاومتی و صرفه‌جویی در مصرف سوخت انجام خواهد شد . 
وی ادامه داد : شهرداری مشهد از تفکرات خلاق برای تولید دوچرخه‌های استاندارد و متنوع حمایت می‌کند . 
علی‌اصغر نخعی راد ، رئیس کمیسیون اقتصادی و سرمایه‌گذاری شورای اسلامی شهر مشهد در این خصوص ، گفت : تا مسیر ایمن برای دوچرخه‌سواری فراهم نشود مردم رغبتی به استفاده از دوچرخه در حمل‌و‌نقل نخواهند داشت . 
وی افزود : افزایش تعداد دوچرخه‌ها در زمان فعلی اقدام مناسبی نیست و ابتدا باید زیرساخت‌ها فراهم شود تا شهروندان به استفاده از دوچرخه ترغیب شوند سپس برای افزایش دوچرخه‌ها هزینه شود . 
حجت‌الاسلام حسنعلی اخلاقی امیری ، عضو کمیسیون فرهنگی و اجتماعی شورای اسلامی شهر مشهد نیز یادآور شد : در حال حاضر فرهنگ استفاده از دوچرخه در کلان‌شهر مشهد وجود ندارد بنابراین فرهنگ دوچرخه‌سواری باید ترویج شود . 
وی با اشاره به آماده‌سازی 60 کیلومتر مسیر دوچرخه در سطح شهر تا پایان سال ، عنوان کرد : هم اکنون دوچرخه‌های موجود در سطح شهر استاندارد نیستند که این امر منجر به عدم رغبت شهروندان نسبت به استفاده از دوچرخه شده است . 
اخلاقی ادامه داد : پیمانکار ایستگاه‌های دوچرخه هیچ اقدامی برای فرهنگسازی و ترغیب شهروندان به استفاده از دوچرخه انجام نمی‌دهد و فقط به فکر تبلیغات و کسب درآمد از این مسیر است . 
فاطمه غیور رزمگاه ، عضو شورای اسلامی شهر مشهد نیز در این جلسه ، اظهار کرد : ایستگاه‌های دوچرخه در سطح شهر تشریفاتی هستند و اقدامی برای ترویج حمل‌و‌نقل پاک از سوی پیمانکار انجام نمی‌شود . 
وی افزود : همچنین برای استفاده از ظرفیت‌های فعلی باید مسیر امن ویژه دوچرخه‌سواری در سطح شهر آماده‌سازی شود ، در حال حاضر امنیت لازم برای دوچرخه‌سواری در سطح شهر وجود ندارد . 
به گزارش ایسنا ، در نهایت با حداکثر آرا مقرر شد تا شهرداری نسبت به حمایت از طراحی ، ساخت و تهیه انواع دوچرخه اعم از تاشو ، برقی ، ویژه معلولان ، چند نفره ، حمل بار ، گردشگری و … از طریق تولیدکنندگان داخلی با اولویت شرکت‌های دانش‌بنیان اقدام کند . 
انتهای پیام 
رئیس سازمان توسعه تجارت در گفت‌و‌گو با ایرنا : نیمی از هزینه صادرکنندگان ایرانی شرکت‌کننده در نمایشگاه‌های کشورهای هدف پرداخت می‌شود اصفهان - ایرنا - معاون وزیر صنعت ، معدن و تجارت و رئیس سازمان توسعه تجارت گفت : 50 درصد هزینه نمایشگاهی صادرکنندگانی که به منظور توسعه صادرات و بازاریابی در نمایشگاه‌های تخصصی - صادراتی کشورهای هدف ( تعیین شده از سوی سازمان توسعه تجارت ) شرکت می‌کنند ، پرداخت می‌شود . 
' مجتبی خسروتاج ' یکشنبه شب در گفت‌وگو با ایرنا ، افزود : صادر کنندگانی که بصورت هدفمند در نمایشگاههای کشورهایی که از نظر بازارسنجی مورد ارزیابی قرار گرفته و زمینه توسعه صادرات کالاهای ایرانی در آنها وجود دارد ، شرکت کنند از سوی سازمان توسعه تجارت حمایت و پشتیبانی مالی خواهند شد و یارانه صادراتی دریافت می‌کنند . 
وی با اشاره به اینکه 48 کشور به عنوان بازارهای هدف صادراتی از سوی سازمان توسعه تجارت مشخص و اسامی آنها در پایگاه اطلاع رسانی این سازمان اعلام شده است ، افزود : در این پایگاه اطلاع‌رسانی ، ظرفیت هریک از کشورها برای صادرات کالاهای ایرانی ، ارزیابی و مشخص شده است . 
رئیس سازمان توسعه تجارت ایران همچنین عصر یکشنبه در جلسه کارگروه توسعه صادرات استان اصفهان که پیرامون مشکلات صادرات فرش دستبافت این استان برگزار شد ، گفت : صادرکنندگان فرش دستبافت اگر در کشورهایی مانند روسیه ، چین ، هند و برزیل نمایشگاه فرش دایر کنند ، 50 درصد هزینه نمایشگاهی آنها بصورت رایانه‌ای از سوی این سازمان پرداخت می‌شود . 
وی با اشاره به اینکه هر کالای صادراتی از‌جمله فرش باید دارای کد شناسایی و رهگیری تولید‌کننده داشته باشد ، گفت : سامانه‌ای همانند سامانه مبارزه با قاچاق کالا باید برای صادرات فرش راه‌اندازی شود . 
خسروتاج میزان رشد صادرات فرش کشور در هفت ماه نخست امسال را 17 درصد اعلام کرد و گفت : صادرات فرش به بازارهای جدید از‌جمله روسیه ، برزیل ، چین و هند باید مورد توجه قرار گیرد و صادرکنندگان فرش باید زمینه صادرات فرش دستباف ایران به این کشورها را بیش از پیش فراهم کنند . 
وی با بیان اینکه در حوزه صادرات فرش از پیشنهادها و نظرات استقبال می‌کنیم ، افزود : فرش ایران در دنیا صاحب‌نام و مورد استقبال است بنابراین از حضور صادرکنندگان فرش دستباف ایران در نمایشگاه‌های بین‌المللی که متقاضی فرش دستباف ایران هستند ، حمایت می‌کنیم . 
معاون وزیر صنعت ، معدن و تجارت و رئیس سازمان توسعه تجارت روز یکشنبه به منظور افتتاح نمایشگاه فرش دستباف و شرکت در مراسم تجلیل از صادرکنندگان نمونه اصفهان به این استان سفر کرد . 
7153 / 2093 * شبس * 1613 * خبرنگار : هدا استکی * * انتشار دهنده : عبدالله غفاری 
تاخیر 2 ماهه دولت در نو‌سازی تاکسی‌های فرسوده تاکسی‌ها سال‌هاست که بار مسافران پراکنده در شهرها را به دوش می‌کشند . 
تاخیر 2 ماهه دولت در نو‌سازی تاکسی‌های فرسوده 
شهر شهری - سید محمد فخار : تاکسی‌ها سال‌هاست که بار مسافران پراکنده در شهرها را به دوش می‌کشند . 
این وسایل نقلیه به‌رغم داشتن ظرفیت اندک برای جابه‌جایی مسافر و عدم بهره‌گیری از زیرساخت‌هایی نظیر خط ویژه ، همچنان برای خدمت به شهروندان در صف نخست قرار دارند . 
نوسازی تاکسی‌ها در گام نخست 
نخستین گام در مسیر به‌روز کردن ناوگان حمل ونقل عمومی کشور ، وعده دولت برای نوسازی تاکسی‌های فرسوده بود . 
در هفته هوای پاک ( 29 دی 94 ) اعلام شد که طرح نوسازی ناوگان تاکسیرانی و جایگزینی 90 هزار دستگاه تاکسی فرسوده کشور با اعطای وام 20 میلیون‌تومانی از 12 بهمن آغاز می‌شود . 
این کار قرار بود در اجرای تفاهم سازمان مدیریت و برنامه‌ریزی ، وزارت صنعت ، معدن و تجارت ، وزارت کشور ، سازمان حفاظت محیط‌زیست ، پلیس راهور ، تاکسیرانی و ایران‌خودرو انجام شود و بانک‌های پارسیان ، ملت و تجارت همکاری کنند تا 90 هزار تاکسی فرسوده در سراسر کشور جمع‌آوری و خودروهای جدید جایگزین آنها شود . 
از این تعداد ، حدود 17 هزار تاکسی نیز مربوط به تهران است که موجب بروز مشکلات متعدد برای شهر شده‌اند . 
بدین سبب طرح مذکور با هدف کاهش آلاینده‌ها در کلانشهرها و رضایتمندی صاحبان تاکسی و رفاه عمومی باید اجرایی می‌شد و در گام نخست باید 8 هزار دستگاه تاکسی جدید از اسفندماه تحویل رانندگان می‌شد اما با گذشت 2 ماه هنوز نشانه‌ای از نوسازی آنها در تهران دیده نمی‌شود . 
یک اولویت 
نوسازی تاکسی‌های فرسوده از اولویت‌های مهم شهرداری تهران در سال جاری است . 
آنگونه‌که سیدجعفر تشکری هاشمی ، معاون حمل ونقل و ترافیک شهرداری تهران خبر داده ، درحال حاضر 11500 تاکسی فرسوده در طرح نوسازی شرکت کرده که مراحل اجرایی آن در روزهای پایانی سال گذشته انجام شده است و به‌زودی نوسازی خودروهای فرسوده انجام می‌پذیرد . 
وی تاکیدکرد : شهرداری تهران مصرانه فرایند نوسازی تاکسی‌های فرسوده را امسال دنبال خواهد کرد . 
تشکری هاشمی با اشاره به روند نوسازی اتوبوس‌های فرسوده گفت : 
با توجه به عدم پرداخت معوقات دولت ، نوسازی کامل اتوبوس‌ها ممکن نیست ، به همین دلیل ما تلاش کردیم به سمت بازسازی اتوبوس‌های فرسوده حرکت کنیم . 
معاون حمل ونقل وترافیک شهرداری تهران خاطرنشان کرد : اتوبوس‌ها پس از نوسازی کامل قادر به تردد در سطح شهر هستند ، البته فرایند نوسازی اتوبوس‌ها از دستور کار ما خارج نخواهد شد و شهرداری تهران پیگیری پرداخت دولتی در زمینه خودروهای فرسوده را دنبال خواهدکرد . 
تشکری هاشمی با اشاره به نوسازی اتوبوس‌ها از طریق خرید خدمات گفت : به‌زودی طی فراخوانی از سرمایه‌گذاران دعوت خواهیم کرد که در فرایند نوسازی اتوبوسرانی مشارکت کنند . 
وی تاکیدکرد : شهرداری تهران با خرید خدمات از سرمایه‌گذاران به سوی بهبود ناوگان فرسوده حرکت خواهد کرد . 
خودروی ملی جایگزین مناسب تاکسی‌های فرسوده است 
یکی از مشکلات سد راه نوسازی تاکسی‌های فرسوده دوراهی استفاده از خودروی داخلی و خارجی است . 
به گفته مسعود میعادفر ، قائم مقام سازمان نظارت بر تاکسیرانی شهر تهران ، به دلیل اینکه تاکسی‌های وارداتی دارای گارانتی نیست و پس از مدتی تعمیرات آنها با نبود قطعاتشان مشکل‌ساز می‌شود ، ترجیح این است که از خودروی ملی استفاده شود . 
وی افزود : خودروهای ون غزال نمونه خودروهای وارداتی هستند که با مشکل قطعات روبه‌رو شده‌اند . 
وی تصریح کرد : ما باید به‌دنبال خودروهای داخلی باشیم که برای مسافر دارای فضای مناسب و استاندارد بین‌المللی باشد و از برند مناسب با استاندارد یورو 4 و 5 استفاده کند . 
ژاپن را نه از روی وعده‌ها بلکه از روی اعمالش قضاوت می‌کنیم 
به گزارش خبرگزاری مهر به نقل از رویترز ، پکن امروز شنبه میزبان نشست دو جانبه « فومیو کیشیدا » وزیر امور خارجه ژاپن و « وانگ ئی » همتای چینی وی بود . 
به استثنای دیدارهای گاه به گاهی که در حاشیه رویداد‌های بین‌المللی اتفاق‌افتاده است ، می‌توان سفر سه‌روزه کیشیدا به چین را نخستین تماس دو جانبه توکیو پکن در چهار سال و نیم گذشته به حساب آورد . 
در دیداری که بین وزاری امور خارجه دو کشور انجام شد ، وانگ ئی اعلام کرد روابط چین و ژاپن باید بر پایه همکاری باشد و نه تقابل . 
وی همچنین تصریح کرد که پکن تمایل ژاپن برای بهبود روابط را بر حسب اقداماتی که از سوی این کشور انجام می‌گیرد ، ارزیابی خواهد کرد . 
چین و ژاپن به ترتیب در مقام دومین و سومین اقتصاد بزرگ جهان تاریخ سیاسی پر فراز و نشیبی را سپری کرده‌اند که زخم به‌جا مانده از اقدامات امپریالیستی ژاپن در جنگ جهانی دوم و مناقشات ارضی دریای چین شرقی را به خود دیده است . 
اگرچه یخ رابطه بین دو کشور پس از دیدار اخیر « شی جین پینگ » رئیس جمهوری چین و « شینزو آبه » نخست وزیر ژاپن اندکی آب شد ، پکن همچنان نسبت به توکیو بدگمان است به ویژه از وقتی‌که آبه قانون حضور نیروهای ارتش در جنگ‌های فراسرزمینی را تصویب کرده است . 
وانگ ئی در ادامه دیدار با همتای ژاپنی گفت : اخیرا شاهد ابراز تمایل مکرر طرف ژاپنی به بهبود روابط دوجابنه بوده‌ایم و من آماده شنیدن نظرات طرف مقابل درباره راه‌های بهبود رابطه هستم و در عین حال می‌خواهم ببینم که آیا حرف و عمل ژاپن با یکدیگر همخوانی دارد ؟ 
وی در این باره گفت : چین نه بر پایه آنچه که دیگران می‌گویند بلکه بر مبنای آنچه که انجام می‌دهند قضاوت خواهد کرد . 
ارتباط قطعه کشف شده در آفریقا با پرواز ام.‌اچ‌370 
استرالیا روز پنجشنبه اعلام کرد بقایای هواپیمایی که اوایل ماه جاری میلادی در موزامبیک پیدا شده به " احتمال بسیار زیاد " مربوط به پرواز ام.‌اچ‌370 خطوط هوایی مالزی است که با 239 سرنشین دو سال پیش در مسیر کوالالامپور به پکن ناپدید شد . 
به گزارش ایرنا ، " دارن چستر " وزیر حمل‌و‌نقل و زیرساخت استرالیا ، گفت که یک تیم بررسی دولت مالزی دو قطعه از یک هواپیما را پیدا کردند که با بوئینگ 777 این کشور سازگار است . 
وی گفت که تجزیه و تحلیل‌ها نشان می‌دهد این قطعات با احتمال بسیار زیاد مربوط به پرواز ام.‌اچ‌370 است که با 239 سرنشین از‌جمله دو ایرانی 17 اسفند‌ماه سال 1392 در مسیر پایتخت‌های مالزی و چین به‌طور مرموزی ناپدید شد . 
چستر تاکید دارد که کشف این قطعات در سواحل شرق آفریقا به همراه مدل‌سازی‌ها نشان می‌دهد جستجوها در جنوب اقیانوس هند برای یافتن این بوئینگ درست بوده است ، هر‌چند تاکنون اثری از این پرواز در منطقه جستجو پیدا نشده است . 
یک ماجراجوی آمریکایی قطعه‌ای سفیدرنگ و فلزی را اوایل ماه جاری میلادی در سواحل موزامبیک پیدا کرد . 
این قطعه اوایل این هفته برای آزمایش وارد استرالیا شد . 
به نوشته تارنمای " سیدنی مورنینگ هرالد " ، این قطعه توسط محققانی از استرالیا و مالزی و همچنین متخصصانی از بوئینگ و دانشگاه ملی استرالیا در کانبرا مورد بررسی قرار گرفت . 
مالزی نیز اعلام کرد هفته جاری یک تیم برای بازیابی یک قطعه جدید پیداشده در امتداد سواحل جنوبی آفریقای جنوبی اعزام می‌کند تا تعلق قطعه دیگری را که در سواحل این کشور پیدا شده بررسی کند . 
اعتقاد بر این است که این هواپیما در اقیانوس هند سرنگون شده و جستجوی اولیه منطقه 60 هزار کیلومتر مربعی را دربرگرفت و 60 هزار کیلومتر مربع دیگر نیز به آن افزوده شد ، اما تاکنون به‌جز کشف کشتی‌هایی که سال‌ها پیش در دریا غرق شدند ، دستاوردی نداشته است . 
در حالی که جستجو در اعماق اقیانوس هند در نزدیکی استرالیا برای یافتن اثری از این هواپیما تاکنون به نتیجه نرسیده است ، اما دستکم چهار قطعه از هواپیما در سواحل آفریقا پیدا شده که دو قطعه به این هواپیما تعلق داشته و دو قطعه دیگر در حال بررسی است . 
نخستین قطعه‌ای که تعلق آن به ام.‌اچ‌370 تایید شد مرداد‌ماه امسال در جزیره دور افتاده " ریونیون " در نزدیکی ماداگاسکار در قاره آفریقا پیدا شد و قطعه‌ای از بال هواپیما بود . 
این قطعه هواپیما و اشیا دیگر در سه هزار و 700 کیلومتری غرب منطقه جستجوی اولیه در سواحل جنوب غرب استرالیا کشف شده است . 
تیم‌های بین‌المللی جستجو به رهبری استرالیا بر اساس مستنداتی تاکید دارند سرنوشت این پرواز در آب‌های جنوبی اقیانوس هند و در نزدیکی استرالیا به پایان رسیده و همه تلاش خود را در آب‌های این منطقه متمرکز کردند و با زیرورو کردن اعماق اقیانوس اثری از بوئینگ 777 در این منطقه بدست نیاوردند . 
حذف آموزش‌های موازی با بخش خصوصی در مراکز دولتی فنی و حرفه‌ای 
به گزارش خبرنگار مهر ، محمد‌امین سازگار‌نژاد عصر جمعه در جمع خبرنگاران در سفر به استان خراسان جنوبی اظهار کرد : مهم‌ترین اولویتی که در سال 95 خواهیم داشت دنبال کردن سفارشات بخش‌های مختلف اقتصادی که معطوف به اشتغال است و برنامه‌ریزی برای آن است . 
وی با بیان اینکه آموزش‌های مهارتی که معطوف به شغل است باید تامین‌کننده بازار کار باشد ، افزود : در حال حاضر آموزش‌های داده شده با رویکرد عرضه محور است که امیدواریم در سال 95 بتوانیم آموزش‌های تقاضا‌محور را تبدیل به سفارش‌محور کنیم . 
معاون وزیر تعاون ، کار و رفاه اجتماعی با اشاره به اینکه 700 مرکز آموزش دولتی در کشور وجود دارد ، بیان داشت : 8 هزار آموزشگاه آزاد نیز در کشور فعالیت می‌کنند . 
وی با اشاره به سیاست‌های اقتصاد مقاومتی و قانون برنامه اظهار داشت : از ظرفیت‌های بخش خصوصی باید حداکثر استفاده را کرد . 
سازگارنژاد ادامه داد : کارهایی که مردم و بخش خصوصی انجام می‌دهد نباید در بخش دولتی انجام شود . 
وی با بیان اینکه برگزاری مسابقات ملی مهارت از اولویت‌های کاری در سال 95 است ، گفت : استان خراسان جنوبی صاحب توفیقات بسیار خوبی است و مدال‌های خوبی را کسب کرده‌اند که توانسته‌اند نقش سازنده‌ای در ارتقای فرهنگ مهارت در استان داشته باشند . 
توانمند‌سازی نیروی انسانی گامی برای تحقق اقتصاد مقاومتی 
معاون وزیر تعاون ، کار و رفاه اجتماعی با اشاره به اینکه پشتیبان استان خواهیم بود ، افزود : امیدواریم استان خراسان جنوبی در برنامه المپیاد ملی مهارت در سال 95 مشارکت فعالی داشته باشد . 
وی با بیان اینکه به دلیل تنگناهایی که در استان وجود دارد توسعه منابع انسانی باید اتفاق بیفتد ، اظهار کرد : یکی از شاخصه‌هایی که مسیر توسعه انسانی را در استان هموار می‌کند تجهیز منابع انسانی به مهارت است . 
سازگارنژاد تصریح کرد : آموزش‌های موازی با آموزشگاه‌های آزاد باید در بخش‌های دولتی قطع شود . 
وی افزود : بخش‌های دولتی باید آموزش‌های سنگینی که نیاز به سرمایه‌گذاری بیشتر را دارد انجام دهد . 
رئیس سازمان آموزش فنی و حرفه‌ای کشور با بیان اینکه آمادگی پشتیبانی از هر گونه برنامه‌ریزی در شورای هماهنگی استان برای تجهیز مهارت منابع انسانی را داریم ، اظهار داشت : اقتصاد مقاومتی نیز توانمند‌سازی منابع انسانی را خواستار است . 
وی با اشاره به اینکه صندوق کارآفرینی امید ، بانک رفاه و بانک توسعه تعاون جریان پشتیبانی از برنامه‌های وزارتخانه را دارند ، افزود : امیدواریم با توجه به نگاهی که دولت به اشتغال دارند امسال سالی پر‌تحرک باشد . 
یادداشت خیابانی درباره ماجراهای لیلا رجبی و احسان مهاجر شجاعی پایگاه خبری تحلیلی انتخاب ( Entekhab.ir ) : روز گذشته انتقاد لیلا رجبی حواشی زیادی به همراه داشت . 
این روایتی است از جواد خیابانی درباره این اتفاقات . 
به 
گزارش خبرآنلاین ، جواد خیابانی مجری سرشناس برنامه‌های ورزشی در 
یادداشتی ، درباره اتفاقات رخ‌داده درباره لیلا رجبی ، پرتابگر تیم ملی دو و میدانی در المپیک نوشت : فضای انتقادی تلخی که با نقل قولی از 
احسان مهاجر بر علیه لیلا رجبی راه افتاد ، فضای خوبی نبود . 
. 
. 
و من واقعا 
از اینکه یک ورزشکار را بی‌غیرت بخوانند احساس خوبی ندارم .. . 
نه احسان مهاجر شجاعی بی‌غیرت بوده که در المپیک پکن و در متر به مقام پنجاهم 
رسید و و نه خانم لیلا رجبی ( تاتسیانا ایلوشچنکا ) که در المپیک اخیر در 
رتبه ایستاد . 
اینها هر دو نسبت به خودشان و رشته ورزشی خود تعصب 
دارند و قبلا هم دیده‌ایم که برای اثبات توانایی‌های خودشان بسیار تلاش کرده‌اند . 
کارنامه یک ورزشکار که سالها تمرین‌کرده و ممارست و سختی بسیار 
کشیده و بارها در مسابقات مختلف موفق بوده و حتی مدال کسب کرده است را هرگز 
نباید با یک مقام در یک ساعت مسابقه ارزیابی کرد . 
. 
. 
امیدوارم این دو 
ورزشکار از رویارویی انتقادی نسبت به هم‌دست برداشته و برای پیشرفت خانواده 
ورزش دو ومیدانی تلاش کنند ... ایران در پرتاب وزنه مربی کم تعدادی 
در رده دختران دارد و اینک با توجه به خداحافظی لیلا رجبی از صحنه ورزشکاری 
امیدواریم بتوانیم با تاسیس مدرسه ویژه دختران در پرتاب وزنه در فدراسیون دو و میدانی آینده بهتری در این رشته داشته باشیم . 
به نظر من حفظ حرمت هر 
دو عزیز برای همه ما مهم و واجب است و نباید حرمت و ادب یکدیگر را به یک 
مدال یا یک مقام بفروشیم . 
احسان مهاجر در بازی‌های آسیایی برای 
ایران مدال برنز گرفته و قهرمان دانشجویان جهان در یونیورسیداد است و لیلا رجبی هم به‌نام ایران در اینچئون به مدال نقره رسیده و نباید این افتخارات 
را فراموش کنیم . 
اژه‌ای : جلوی کنسرت‌های خلاف قانون و عفت عمومی گرفته می‌شود / بابک زنجانی به دلیل عدم تامین وثیقه در بازداشت است / برای ناصری و موسویان حکم جلب صادر نشده است / واکنش به دیدارهای تاجزاده . 
سخنگوی قوه قضاییه گفت : پرونده موسسه اعتباری ثامن الحجج توسط کارگروهی متشکل از بانک مرکزی ، وزارت اطلاعات و قوه قضاییه در حال بررسی است و یک میلیون و 150 هزار سپرده‌گذار در این موسسه تکلیفشان مشخص شد . 
پایگاه خبری تحلیلی انتخاب ( Entekhab.ir ) : . 
سخنگوی قوه قضاییه گفت : پرونده موسسه اعتباری ثامن الحجج توسط کارگروهی متشکل از بانک مرکزی ، وزارت اطلاعات و قوه قضاییه در حال بررسی است و یک میلیون و 150 هزار سپرده‌گذار در این موسسه تکلیفشان مشخص شد . 
به گزارش « انتخاب » به نقل از خبرگزاری‌ها ، حجت‌الاسلام و المسلمین غلامحسین محسنی اژه‌ای روز یکشنبه در نود و هفتمین نشست خبری خود گفت : کنسرت‌هایی که در استان‌های مختلف برگزار شده و یا می‌شود اگر دادستان تشخیص دهد که خلاف قانون یا عفت عمومی است این کنسرت‌ها برگزار نمی‌شود . 
سخنگوی دستگاه قضا گفت : مجوز کنسرت‌ها را وزارت فرهنگ و ارشاد اسلامی صادر می‌کند و قوه قضاییه در مورد اصل کنسرت‌ها بحثی ندارد اما در بسیاری از استان‌ها و شهرها در سال 93 و 94 کنسرت‌هایی برگزار شد که اینها اقدام خلاف قانون ، امنیت و نظم عمومی نداشتند . 
وی خاطرنشان کرد : تعداد معدودی از آنها از ناحیه ناجا یا سیستم اطلاعاتی به دادستان و قوه قضاییه گزارش داده شد که می‌خواهند اتفاقاتی مثل مسایل مجرمانه ، خلاف قانون ، ضد امنیتی یا ضد نظم عمومی داشته باشند که دادستان دستور داده که اگر کسی متعهد شود که اجازه هر نوع خلافی از سوی کنسرت‌ها داده نشود حرفی ندارد اما اگر کسی متعهد نشود ، دادستان از کنسرت جلوگیری می‌کند . 
محسنی اژه‌ای افزود : فقط مواردی که متضمن شود که جرمی واقع نشود و خلاف امنیت اتفاقی نیفتد دادستان جلوی آن را نمی‌گیرد ولی اگر جرمی اتفاق بیفتد جلوی کنسرت گرفته می‌شود ، در کنسرت‌های آینده نیز تدابیر لازم اتخاذ می‌شود . 
سخنگوی قوه قضاییه در پاسخ به این سوال که بابک زنجانی بیش از دو سال است که در بازداشت موقت است و باید طبق قانون برای وی قرار صادر شود ، گفت : طبق ماده قانونی آیین دادرسی جدید پرونده در مدت دو سال باید قرار او تبدیل به وثیقه شود و اگر آن وثیقه را بسپارد آزاد می‌شود . 
وی گفت : در پرونده مورد اشاره با توجه به اینکه مبلغ وثیقه هشت تا 9 هزار میلیارد تومان است به دلیل عدم تامین وثیقه وی در بازداشت به سر می‌برد . 
هنوز پول یا ملکی از بابک زنجانی این اندازه شناسایی و معرفی‌نشده است . 
سخنگوی قوه قضاییه گفت : برای سیروس ناصری و موسویان حکم بازداشت و جلب صادر نشده است . 
حجت‌الاسلام والمسلمین غلامحسین اژه‌ای گفت : اینکه حکم بازداشت و جلب برای آنها صادر شده جواب منفی است ولی موضوعاتی مطرح است و این مساله که آیا ممکن است روزی آنها مورد سوال قرار بگیرند جواب مثبت است . 
وی در مورد قانونی که در مجلس شورای اسلامی است و طبق آن پرونده‌های فساد بالای 500 میلیارد تومان توسط یک قاضی رسیدگی نشود گفت : قانون آیین دادرسی تغییر کرده و خیلی از پرونده‌ها که توسط یک قاضی بررسی می‌شد اکنون توسط چند قاضی به آن رسیدگی می‌شود . 
سخنگوی قوه قضاییه در مورد مساله حبس زدایی گفت : اقداماتی کرده‌ایم تا از ظرفیت قوانین موجود تا جایی که امکان دارد برای مجازات حبس مجازات‌های جایگزین بدهند و آنجا‌هایی را که می‌شود تبدیل کرد و یا به تعویق انداخت استفاده کنیم . 
وی گفت : اگر کسی حکمی برای او صادر شد و قابل اعتراض بود ولی اعتراض نکرد می‌تواند درخواست تخفیف کند و دادگاه صادر‌کننده و یا تایید‌کننده رای می‌تواند تا یک چهارم مجازات آن را کم کند . 
معاون اول قوه قضاییه در پاسخ به سوالی که برخی افرادی که از زندان آزاد شده‌اند و افرادی از اعضای دولت به بازدید آنها می‌روند و آیا این افراد جرمی انجام می‌دهند گفت : افرادی که مرتکب جرم می‌شوند دو دسته هستند یکسری مجازاتشان آثار تبعی دارد و وقتی مجازات شدند آثار تبعی اجتماعی دارند که در حکم دادگاه به آنها تصریح نشده است . 
محسنی اژه‌ای افزود : آیا به فردی که مرتکب جرمی می‌شود و مجازات را تحمل می‌کند باید از جامعه طرد کنیم ؟ 
این مساله جهتی دارد که در دست ما نیست و جامعه به او این نگاه را دارد . 
وی در پایان یادآور شد : باید در این مساله این نکته را مورد توجه قرار دهیم ، فردی که به دیدن مجرم می‌رود چه بازتابی در جامعه ایجاد می‌کند ، آیا دیدار فردی که دارای مسیولیت حکومتی است با مجرمی که آزاد شده این تلقی را دارد که او را تایید می‌کند . 
بخشی از معضل گرد و غبار ناشی از سو مدیریت مسئولان است 
رئیس کمیسیون کشاورزی مجلس با بیان اینکه در مورد مقابله با ریزگردها در کشور ضعیف عمل شده است ، گفت : بخشی از مشکل ریزگردها مربوط به کمبود منابع و اعتبارات است و بخش دیگری از آن ناشی از سو مدیریت است . 
محمدعلی شاعری در گفت‌وگو با خبرنگار گروه جامعه خبرگزاری فارس ، در خصوص عملکرد سازمان محیط زیست برای مقابله با ریزگردها و پدیده گرد و غبار در کشور گفت : متاسفانه در مورد مقابله با ریزگردها در کشور ضعیف عمل شده است و علت آن این است که کانون بخشی از ریزگردها در خارج از کشور قرار دارند و کانون‌هایی که در داخل کشور هستند به خوبی مهار نشده‌اند . 
وی افزود : دلیل بخشی از این موضوع به سو مدیریت و بخشی نیز به تامین منابع و اعتبارات مورد نیاز ارتباط دارد . 
ما سالانه حدود 50 هزار هکتار بیابان‌زایی در کشور داریم و حدود 3 میلیون هکتار کانون‌های بحرانی در کشور وجود دارد با روندی که هم اکنون دیده می‌شود ده‌ها سال نیاز است که کانون‌های بحران فعلی مهار شوند . 
وی افزود : ما یکی از کشورهای پیشتاز در موضوع مقابله با بیابان‌زایی در دنیا بودیم به گونه‌ای که بعد از چین ایران پرچمدار مقابله با بیابان‌زایی بوده است اما این روند به‌خاطر کمبود اعتبارات سازمان جنگل ها و ضعف مدیریت منابع آب در کشور متوقف شد . 
شاعری افزود : بهره‌برداری‌های بی‌رویه از منابع آبی زیرزمینی در سال‌های اخیر به شدت افزایش پیدا کرده است و تالاب‌ها خشک شدند و حقابه آنها داده نشد . 
به‌این‌ترتیب بسیاری از تالاب‌هایی که در غرب کشور هستند یا خشک شده‌اند و یا در حال خشک شدن هستند . 
مانند تالاب هورالعظیم ، شادگان و میقان که به کانون‌های بحرانی گرد و غبار در استان‌های مرکزی ، قم ، ایلام و تهران تبدیل شده‌اند . 
رئیس کمیسیون کشاورزی مجلس افزود : تمام این عوامل باعث شده است که بیابان‌های کشور و کانون‌های بحرانی گرد و غبار افزایش پیدا کند و خشکسالی نیز مزید بر علت شده است . 
به گونه‌ای که با کوچک‌ترین وزش باد ریزگردها از کانون‌هایشان برخاسته و در سراسر کشور پخش می‌شوند . 
وی ادامه داد : مقابله با پدیده گرد و غبار نیازمند این است که برنامه ملی مقابله با ریزگردها تهیه ، تصویب و به مرحله اجرا در آید که این کار هم اکنون انجام نمی‌شود چون جای اولویت‌ها در کشورها عوض شده است . 
وی خاطر‌نشان کرد : هم اکنون محیط‌زیست و آب دو بحران جدی در کشور هستند اما جزو اولویت‌های دولت نیستند و در این صورت اعتبارات لازم برای آنها تخصیص داده نمی‌شود . 
این نماینده مجلس شورای اسلامی خاطر‌نشان کرد : فرهنگ اقدام و عمل در کشور ما ضعیف شده است و مدیریت بسیاری از بحران‌ها نیازمند اقدام و عمل است . 
باید تمام دستگاه‌ها در خصوص مقابله با گرد و غبار به میدان بیایند و پای کار باشند باید مسئولان را حساس کنیم تا با اجرای برنامه‌های عملیاتی و علمی شرایط موجود کنترل شود . 
شاعری در مورد گزارش رئیس سازمان محیط زیست در صحن مجلس گفت : گزارش رئیس سازمان محیط زیست تنها بیان صورت مسئله بود ولی اقدام نیازمند مدیریت عملی و جهادی و تامین منابع است . 
وی تصریح کرد : اینکه گفته می‌شود کانون‌های گرد و غبار در خارج از کشور هستند باید گفت در خارج از کشور و در کشوری مانند عراق استان‌های امنی مانند کربلا هم وجود دارد که می‌توانیم با دیپلماسی فعال توسط وزارت خارجه و محیط زیست بخشی از کانون‌های بحرانی را کنترل کنیم و این شدنی است ، سازمان محیط زیست می‌تواند با همکاری سازمان‌های بین‌المللی این کار را انجام دهد . 
انتهای پیام / 
توقف یک هفته‌ای فعالیت فورد در آمریکا 
به گزارش ایسنا ، این کارخانه پیکاپ اف 150 و ون فورد ترانزیت را تولید می‌کند . 
فورد کارخانه کانزاس سیتی را چند ماه قبل به مدت یک هفته تعطیل کرده بود . 
این اقدام یک روز پس از اعلام تصمیم جنرال موتورز برای تعطیلی فعالیت پنج کارخانه آمریکایی صورت می‌گیرد که عمدتا سدانهای کم‌فروش تولید می‌کنند . 
جنرال موتورز همچنین اعلام کرده است در مارس حدود 1300 نفر از کارکنانش را اخراج خواهد کرد و شیفت دوم در کارخانه دیترویت همترامک را کاهش خواهد داد . 
این کارخانه پلاگین هیبریدی شورولت ولت و سه مدل سدان شامل شورولت ایمپالا ، کادیلاک CT 6 و بوئیک لاکراس را تولید می‌کند . 
اخراجهای جدید علاوه بر 2000 نفری است که جنرال موتورز در ژانویه حذف می‌کند زیرا تصمیم دارد در هر یک از کارخانه‌های لوردزاستون اوهایو و لانسینگ میشیگان یک شیفت حذف کند . 
فورد در بیانیه‌ای اعلام کرد تعطیلی یک هفته کارخانه کانزاس سیتی امکان انجام فعالیت تعمیراتی ماشین آلات در این کارخانه را فراهم می‌کند . 
بر اساس گزارش رویترز ، آمار اتوموتیو نیوز نشان می‌دهد فورد در ابتدای ماه جاری 83 روز موجودی مدل ترانزیت دارد که کمتر از 90 روز در یک ماه قبل است . 
فورد موتور همچنین تولید خودرو در ونزوئلا را هفته گذشته متوقف کرد و تا آوریل ازسر نخواهد گرفت . 
لایل واترز ، رییس امور منطقه آمریکای جنوبی فورد اظهار کرد این اقدام برای تنظیم تولید با تقاضا در این کشور انجام می‌گیرد . 
در این کارخانه که فعالیت آن متوقف شده است ، 2000 کارگر مشغول به کار بوده‌اند . 
توقف تولید در ونزوئلا بر نتایج مالی فورد تاثیر نخواهد گذاشت زیرا فعالیت این خودروساز در این کشور به‌طور جداگانه گزارش می‌شود . 
فورد در ژانویه سال 2015 در فعالیتهای ونزوئلایی خود متحمل ضرر و زیان شد که سود خالص این شرکت در سه سه ماهه چهارم را به میزان 700 میلیون دلار کاهش داد . 
فورد تنها خودروساز آمریکایی بوده است که با وجود فروش محدود ، همچنان در ونزئلا تولید انبوه دارد . 
طبق آمار ، تولید خودرو در ونزوئلا کمتر از هشت دستگاه در روز است و این شرکت از کل 2768 خودرویی که در یک‌سال منتهی به نوامبر در ونزوئلا تولید شد ، 2253 دستگاه را تولید کرده است . 
تولید این تعداد خودرو در یکی از کارخانه‌های آمریکایی بزرگ فورد کمتر از دو روز طول می‌کشد . 
فورد در سال 2014 به دلیل کمبود ارز خارجی برای واردات قطعات ، تولید در ونزوئلا را به مدت یک ماه متوقف کرده بود . 
انتهای پیام 
رئیس سازمان دارالقرآن‌الکریم : سیر تاریخی قرائت قرآن به سبک نوین مستندسازی می‌شود تهران - ایرنا - رئیس سازمان دارالقرآن‌الکریم از آماده شدن طرحی خبر داد که ضمن مستندسازی سیر تاریخی پیدایش قرائت قرآن به سبک نوین ، زندگی پیشکسوتان قرآنی را ارایه می‌کند . 
مهدی قره شیخلو روز جمعه به خبرنگار معارف ایرنا گفت : سازمان دارالقرآن‌الکریم در تلاش است تا سیر تاریخی پیدایش قرائت به سبک نوین را با استفاده از زندگی نامه اساتید قرآنی همچون علی اربابی ، محمدتقی مروت و مولایی ( ابراهیم پورفرزیب ) و آثار آنان مستندسازی کند . 
وی افزود : اگرچه نعمت وجود چنین اساتیدی را از دست داده‌ایم ، ولی باید از اساتیدی که در قید حیات هستند ، استفاده کنیم و با ارائه آثار شفاهی و مکتوب این بزرگان ، گنجینه‌ای را در اختیار جوانان قرار دهیم . 
این قاری ممتاز همچنین گفت : مقدمات مستندسازی زندگی اساتید تلاوت قرآن آماده شده و لذا باید تا زمانی که اساتید نسل اول در قید حیات هستند ، الگوهایی را برای نسل جدید آماده کنیم تا این تاریخ حفظ شود . 
وی تهیه چنین مستندی را کاری سخت دانست که باید با انجام مصاحبه‌های صوتی و تصویری ، پیاده‌سازی این گفت‌وگوها و بررسی اسناد و مدارک موجود این طرح به سرانجام برسد . 
قره شیخلو گفت : در مرحله اول حداقل یک گروه 20 نفره با کسب اطلاعات از شاگردان اساتید و پیشکسوتان تلاوت می‌تواند مقدمات تهیه چنین مستندی را فراهم کند . 
وی با اشاره به تلاش برخی از پیشکسوتان قرآنی در شهرهای مختلف گفت : جریان آموزش قرآن قبل از پیروزی انقلاب اسلامی در شهرهایی همچون مشهد ، تهران و اصفهان و برخی از استان‌ها مطرح بوده است و لذا تلاش می‌کنیم تا آثار این عزیزان نیز گردآوری شود . 
رئیس سازمان دارالقرآن‌الکریم با اشاره به مشخص نبودن حجم مستندسازی ، از تعیین زمانی مشخص برای پایان این کار خودداری کرد و گفت : شناخت فضای آموزش قرآن قبل از پیروزی انقلاب اسلامی برای جوانان امروز ضروری است تا بدانند که نسل‌های گذشته چگونه در زمانی که قرآن و معنویت رونق نداشت ، به فکر قرآن و تبلیغ دین بودند . 
وی افزود : مقایسه امکانات آن زمان با دوره کنونی بسیار جالب است . 
مثلا مرحوم مروت زمانی توانست رتبه اول مسابقات یبن‌المللی قرآن در مالزی را کسب کند که کمترین امکانات و فضا برای آموزش قرآن وجود داشت . 
جوانان باید قدر امکانات موجود را بدانند و میراث نسل‌های قرآنی گذشته را همچون امانتی برای توسعه بیشتر فعالیت‌های قرآنی در اختیار داشته باشند . 
هفته گذشته عباس سلیمی در مراسم بزرگداشت محمدتقی مروت افزود : از رئیس سازمان دارالقرآن شنیدم که این نهاد برنامه دقیقی برای مستندسازی از زندگی اساتید تلاوت قرآن کشورمان با ثبت خاطرات این بزرگان در دستور کار دارد . 
وی اضافه کرد : آنچه جوانان درمورد استاد محمدتقی مروت باید بدانند این است که ما هرگز نمی‌توانیم شرایط زمانی که او ، قرائت قرآن را در قالب یک مجاهدت در کشور مطرح کرد ، توصیف کنیم . 
سلیمی از جوانان و نوجوانان خواست تا درباره اساتید و پیشکسوتان قرآنی شناخت پیدا کنند . 
وی افزود : وضعیت قرآنی قابل افتخار امروز جامعه ما به برکت خون 220 هزار شهید ، مجاهدت‌های امام و هدایت‌های مقام معظم رهبری ، تلاش مردانه بزرگانی چون استادان علی اربابی ، ابراهیم مولایی ، محمد غفاری ، مهدی شکوهنده ، رضا مختاری ، بیوک اصل محمدی و دیگر خوبانی است که مانند یک کهکشان نورانی هستند . 
فراهنگ * * 1003 * * 1823 * خبرنگار : محمدرضا جعفرملک * انتشار‌دهنده : طاهره نبی‌اللهی 
اجرای طرح صدای هنر در مدرسه 
مسوول آموزش و پژوهش حوزه هنری بوشهر گفت : طرح صدای هنر در مدرسه و نشست‌های تبادل فرهنگی بین بوشهر با کشورهایی همچون روسیه ، هند و پرتغال با موضوع خلیج فارس ، مورد استقبال هنرمندان قرار گرفت . 
مسعود عرب‌زاده امروز در گفت‌وگو با خبرنگار فارس در بوشهر اظهار داشت : در اجرای طرح هنر در مدرسه ، برای نخستین بار رشته‌های هنری را برای دانش‌آموزان مقطع ابتدایی آموزش دادیم و که در طول تحصیل بازتاب خوبی داشت و این طرح در کشور بی‌نظیر بود . 
وی بیان کرد : منظور از این طرح این است که در کلاس‌های ابتدایی هنر به صورت تخصصی آموزش داده شود ، به‌طور مثال در کلاس چهارم عکاسی تدریس شود . 
مسوول آموزش و پژوهش حوزه هنری بوشهر تصریح کرد : این طرح می‌تواند از سوی استان بوشهر در کشور به عنوان یک طرح الگو مطرح شود ، با توجه به اهداف مهم حوزه هنری که پرورش و کشف استعداد هنرمندان در خصوص هنر دینی است ، در مدارس تلاش شد که به این امر توجه جدی شود . 
عرب‌زاده بیان کرد : تاثیرگذاری جانبی و مثبت اجرای طرح بر نشاط علمی دانش آموزان ، ایجاد بستری مناسب برای اجرای طرح‌های نوآورانه در مدرسه ، زمینه‌سازی مسوولیت‌پذیری و کنکاش‌گری فعال اجتماعی در دانش‌آموزان از‌جمله نکاتی بود که در اجرای طرح هنر در مدرسه مورد توجه مسوولان و اولیا قرار گرفت . 
وی اظهار داشت : فعالیت‌های هنری خلاقیت را پرورش می‌دهند این فعالیت‌ها به کودکان یاری می‌رسانند تا خودشان را بیان کنند ، دانش‌آموزان از طریق فعالیت‌های هنری ، تخیل ، حل مشکلات ، تفکر مستقل و تصمیم‌گیری را تجربه می‌کنند و آن‌ها احساس غرور می‌کنند و ما که ثمره این طرح را می‌بینیم به عنوان یک شهروند افتخار می‌کنیم . 
مسوول آموزش و پژوهش حوزه هنری بوشهر افزود : بسترسازی توسعه فرهنگی استان ، تشکیل شورای عالی آموزش و پژوهش ، انجام مطالعات برای تکمیل شیوه‌های استعدادیابی در هنرهای مختلف ، تلاش برای ایجاد جریان‌های فکری و خلاقانه هنری در جهت تولید آثار متناسب بافرهنگ اسلامی ، بومی و ملی ، تلاش برای بهبود کیفیت تولیدات هنری از دیگر اهداف ما در بخش آموزش و پژوهش حوزه هنری بوشهر بوده است . 
عرب‌زاده با اشاره به نشست‌های تخصصی تبادل فرهنگی بوشهر و برخی کشورها ، گفت : نشست‌های تخصصی تبادل فرهنگی بوشهر و روسیه ، بوشهر و پرتغال ، بوشهر و هندوستان ، بوشهر و هلند با محور خلیج فارس و کارشناسان و فعالان بوشهر‌شناسی برگزار شد و نشست‌هایی بود که واقعا به شناخت خلیج فارس کمک کرد . 
وی بیان کرد : انجام پژوهش‌های بنیادی ، راهبردی و کاربردی ، ایجاد تعامل با دستگاه‌های دولتی و آموزشی به ویژه آموزش و پرورش برای گسترش آموزش‌های هنری و آکادمیک هنری ، برگزاری همایش‌ها و نشست‌های هم‌اندیشی با اهالی فرهنگ و هنر و چاپ و انتشار فصل‌نامه ، چاپ و انتشار مجموعه مقالات و آثار پژوهشی از دیگر فعالیت‌های حوزه آموزش و پژوهش حوزه هنری بوشهر بوده است . 
عرب‌زاده اضافه کرد : همچنین نشست‌های تخصصی ادبیات ایران در جهان طراحی شده که با مدیریت تنی چند از اساتید دانشگاه اهداف اساسی و مهمی را دنبال کردیم که ایجاد فرصتی مناسب در حوزه هنری بوشهر برای اهالی ادب و هنر برای آشنایی آنها با لایه‌های عمیق محتوایی و سطوح متفاوت زبانی آثار ماندگار ادبیات فارسی بخشی از این اهداف بود . 
مسوول آموزش و پژوهش حوزه هنری بوشهر گفت : پرداختن به موضوعات جدید و سودمند در کنار فعالیت‌های فراوانی که هیچ دستاورد و خروجی سودمندی ندارند ، معرفی چهره‌های ادبیات بومی و شناسایی آثار ارزشمند شاعران و نویسندگان ادبیات استان و نقد و بررسی این آثار ، شناسایی و معرفی نخبگان شعر استان و نقد و بررسی این آثار ، بررسی نقش بزرگان ادبیات ایران در پیدایش شاعران بعد از آن‌ها ، بررسی تاثیرپذیری شاعران بزرگ جهان از آثار بزرگان شعر و ادب ایران ، آشنایی با اساتید و کارشناسان ادبی و هنری استان و استفاده از دیدگاه‌های علمی و دانش آکادمیک آنان در بهبود کیفیت خلق و نشر آثار ادبی و هنری از اهداف ما در بخش آموزش و پژوهش حوزه هنری است . 
انتهای پیام / 2255 / ی 40 / 
واکنش تند بغداد به مداخلات ریاض / وزارت خارجه عراق از دولت سعودی توضیح خواست 
بغداد - ایرنا - وزارت خارجه عراق شنبه‌شب ، خواستار توضیح دولت سعودی در خصوص اعتراف وزارت کشور عربستان درباره کمک‌های مالی شهروندانش به داعش در جنگ فلوجه شد و در عین حال فرماندهان عملیاتی اعم از شیعه و سنی در واکنش به اتهامات ریاض به الحشدالشعبی ، حمایت خود را از این نیروهای مردمی اعلام کردند . 
به گزارش ایرنا ، احمد جمال سخنگوی وزارت خارجه عراق در بیانیه صادره ، از دولت سعودی درخواست کرد که در خصوص اعتراف سخنگوی وزارت کشور عربستان به حمایت‌های مالی شهروندان این کشور از گروه تروریستی داعش بخاطر عملیات اخیر فلوجه ، توضیح دهد . 
وی اضافه کرد که ما منتظر توضیح صریح دولت سعودی در این خصوص هستیم . 
سخنگوی وزارت خارجه عراق ، این اظهارات را نقض آشکار قطعنامه‌های شورای امنیت و مخالف اصول حسن همجواری دانست و تاکید کرد که بارها اعلام کرده‌ایم که جنگ علیه تروریسم باید همه ابعاد آن اعم از منابع مالی ، حمایت‌های معنوی و فکری تروریسم و افراط‌گرایی را شامل شود . 
احمد جمال همچنین هرگونه تعرض و حمله به تشکیلات الحشدالشعبی را رد کرد و گفت که این تشکیلات قانونی و رسمی است و زیر نظر فرمانده‌کل نیروهای مسلح عراق کار می‌کند و هزینه‌های آن از محل بودجه عمومی کشور و مطابق با مصوبات پارلمان تامین می‌شود . 
منصور الترکی سخنگوی وزارت کشور عربستان روز جمعه در جریان یک کنفرانس خبری با روزنامه‌نگاران آمریکایی در واشنگتن که از طریق ویدئو کنفرانس انجام شد ، اعتراف کرد که مردم کشورش از داعش در عملیات اخیر حمایت مالی و معنوی کرده‌اند . 
وی ادعا کرده بود که دولت سعودی نمی‌تواند جلوی این حمایت‌ها را بگیرد که در پوشش جمع‌آوری کمک به مردم انجام می‌شود . 
وی اما در عین حال این را هم فاش ساخت که دولت سعودی برنامه‌ای تحت عنوان کمک به اطفال فلوجه دارد . 
در همین حال ، گروهی از فرماندهان نظامی حاضر در عملیات فلوجه نیز روز شنبه در یک کنفرانس خبری به اعترافات و اتهامات اخیر وزارت کشور عربستان واکنش نشان داده و به‌صراحت از حضور الحشدالشعبی در عملیاتی فلوجه دفاع کردند . 
در این کنفرانس که استاندار الانبار ، فرماندهان عملیات غرب بغداد و پلیس الانبار و نیز جمعی از سران عشایر حضور داشتند ، یوسف الکلابی سخنگوی امنیتی الحشدالشعبی تاکید کرد که الحشدالشعبی در برابر این اتهام‌ها و دروغ‌پراکنی‌ها دست روی دست نخواهد گذاشت و تاکید کرد که از کلیه کسانی که این تهمت‌ها و دروغ‌ها را ساخته و اشاعه داده‌اند ، به دستگاه قضایی شکایت خواهیم کرد و فرقی ندارد چه سیاستمداران ، یا رسانه‌ها باشند . 
سرتیپ سعد حربیه فرمانده عملیات غرب بغداد نیز در این کنفرانس خبری گفت نیروهای الحشدالشعبی اولین گروهی بودند که برای خانواده‌های فلوجه‌ای معابر امن ایجاد کردند . 
مصطفی العرسان معاون استاندار الانبار نیز در این کنفرانس خبری گفت : الحشدالشعبی در عملیات فلوجه ، نقش بزرگی در حفاظت از جان خانواده‌ها و انتقال آنان به نقاط امن ایفا کرده است . 
وی اضافه کرد امروز اینجا آمده‌ایم تا با صدای بلند فریاد بزنیم : " الحشدالشعبی تشکر " و به خانواده‌های خود بگوییم که به رسانه‌های زرد عراق و منطقه گوش ندهید . 
دولت سعودی از اولین روز آغاز عملیات فلوجه در 23 می گذشته ( 20 روز پیش ) تحرکات گسترده‌ای را برای توقف این عملیات در دستور کار قرار داد و رسانه‌های محور سعودی - بعثی نیز در همین راستا به بیشترین اتهام‌ها را به نیروهای عراقی وارد کردند تا شاید از طریق مجامع بین‌المللی دولت عراق را وادار به توقف این عملیات کنند . 
فلوجه ، کانون و مبدا 80 درصد حملات ترویستی به بغداد پایتخت عراق بوده است که در فاصله‌ای کمتر از 60 کیلومتر با این شهر فاصله دارد . 
شبک ** خاورم *4*1770*1917 
عجیب‌ترین ماشین‌آلات جهان + تصاویر 
به گزارش ایسنا به نقل از ایندین اکسپرس ، گستره ماشین‌ها بسیار وسیع بوده و از یک پیچ تا یک هواپیما را دربرمی‌گیرد که در اینجا به چند نمونه از ماشین‌آلات غول‌پیکر و خارق‌العاده اشاره خواهیم کرد : 
عنکبوت مکانیکی غول‌پیکر 
در سال 2008 از یک عنکبوت غول‌پیکر به‌نام La Princesse در لیورپول رونمایی شد . 
این عنکبوت مکانیکی 15 متری توسط شرکت La Machine فرانسه طراحی و توسعه یافته است . 
سرعت این عنکبوت دو مایل در ساعت بوده و در رونمایی که در شهر لیورپول انجام شد این عنکبوت در نهایت شروع به بالا رفتن از یک ساختمان متروکه کرد . 
La Princesse غول‌پیکر دارای طراحی منحصر‌به‌فرد بوده و به‌راحتی می‌تواند 250 نفر را در خود جای دهد . 
چرخ بیل هیدرولیکی غول‌پیکر 
این چرخ بیل که Bagger نام دارد ، از نظر اندازه دومین دستگاه بزرگ بر روی زمین است . 
Bagger یک ساختار خشن و بی‌رحم بوده که از تیتان ساخته شده است . 
این چرخ بیل غول‌پیکر در سال 1995 و در آلمان ساخته شده است . 
این بیل مکانیکی دارای 315 فوت ارتفاع و 740 فوت طول بوده و وزن آن در حدود 31 میلیون پوند است . 
Bagger می‌تواند 8.5 میلیون فوت‌مکعب در روز بر روی زمین حرکت کند . 
برخورددهنده هادرونی بزرگ 
برخورددهنده هادرونی بزرگ ( Large Hadron Collider ) ( LHC ) یک شتاب‌دهنده ذره‌ای و برخورد دهنده مستقر در سازمان تحقیقاتی سرن در نزدیکی ژنو سوئیس است . 
این دستگاه برای بررسی ساختار هسته اتم ساخته شده است . 
از دیگر اهداف مهم این پروژه کشف ذره بنیادی هیگز است که فیزیکدانان ذرات بنیادی ، وجود آن را پیشگویی کرده‌اند . 
ذره هیگز یا بوزون هیگز در ایجاد جرم در ذرات بنیادی نقش دارد . 
در این آزمایشگاه ، پروتونها ، در یک تونل 27 کیلومتری شتاب گرفته و به اندازه 14 تریلیون الکترون ولت انرژی می‌گیرند و به هم برخورد می‌کنند تا این برخورد ، ردی از بوزون هیگز را نشان دهد . 
این شتاب‌دهنده در تاریخ 10 سپتامبر 2008 راه‌اندازی شد ولی 9 روز بعد به علت نقص فنی و بالا رفتن دمای آهنرباهای ابررسانا که باید در دماهای پایین کار کنند متوقف شد . 
این شتاب‌دهنده بعد از 14 ماه وقفه در تاریخ 21 نوامبر 2009 مجددا راه‌اندازی شد . 
بزرگترین کشتی 
بزرگترین کشتی جهان که 150 فوت بلندتر از ساختمان امپایر استیت است . 
دو نیمه بدنه آن به‌طور جداگانه ساخته شده و سپس به یکدیگر متصل شده‌اند . 
عرض این کشتی 243 فوت بوده و هنگامیکه بارگیری می‌کند وزن آن به 600 هزار تن می‌رسد . 
مخازن ذخیره‌سازی آن برای نگهداری مواد نفتی مایع ، ظرفیتی معادل با 175 استخر المپیک دارد . 
بزرگترین ربات کنترل از راه دور 
این ربات اژدها مانند که ZOLLNER نام دارد در حدود 51 فوت ارتفاع داشته و وزن آن 11 تن است . 
ZOLLNER به صورت رادیویی کنترل شده و نفسش از آتش است . 
این ربات توسط یک موتور 2 لیتری با 140 اسب بخار حرکت کرده و دارای یک بال 39 فوت است . 
این ربات ترکیبی از دو اجزای هیدرولیکی و الکترونیکی است که دارای 9 کنترل‌کننده مجزا است . 
هر کنترل‌کننده دارای دو پردازند TI ، یک میکروکنترلر فوجیتسو ، و 238 سنسور برای تشخیص محیط اطراف است . 
انتهای پیام 
مدیرکل دفتر فناوری اطلاعات استانداری گفت : از‌جمله اقدامات حوزه فناوری اطلاعات استان در سال گذشته ، راه‌اندازی اینترانت ملی بود . 
به گزارش خبرنگار ایسنا در قزوین ، صفرلک روز چهارشنبه با ارایه گزارشی از مهم‌ترین اقدامات و فعالیت‌های دفتر فناوری اطلاعات ، ارتباطات و امنیت استانداری در سال 94 اظهار کرد : همکاری در برگزاری انتخابات و تامین زیرساخت‌های لازم ، ارتقا و بهینه‌سازی سرورهای شبکه ، راه‌اندازی ویدیو کنفرانس داخلی و ارتقا و توسعه سامانه‌های اتوماسیون اداری از‌جمله اقدامات این دفتر در سال گذشته هستند . 
وی افزود : تکمیل تجهیزات سخت‌افزاری شبکه ، راه‌اندازی پرتال استان ، توسعه زیرساخت‌های شبکه دولت در شهرستان‌ها و توسعه نظارت و خدمات در دفاتر پیشخوان دولت از دیگر اقداماتی بود که در سال 94 از سوی این اداره‌کل انجام شد . 
مدیرکل دفتر فناوری اطلاعات ، ارتباطات و امنیت استانداری با اعلام راه‌اندازی اینترانت ملی در سطح استان در سال گذشته تصریح کرد : از دیگر فعالیت‌های صورت‌گرفته در حوزه فناوری اطلاعات ، هماهنگی برنامه‌های مراکز رشد و کارآفرینی در حوزه فن‌آوری اطلاعات و ارزیابی عملکرد دستگاه‌های اجرایی استان در این بخش بود . 
انتهای پیام 
ترک‌ها و ایتالیایی‌ها به‌دنبال جذب انصاری فرد استعدادیاب‌های تیم‌هایی از ایتالیا و ترکیه برای به خدمت گرفتن کریم انصاری فرد وارد یونان شده‌اند تا مذاکراتی را برای جذب احتمالی این بازیکن ایرانی با مسئولان پانیونیوس داشته باشند . 
به گزارش ایسنا و به نقل از گاتزتای یونان ، کریم انصاری فرد یکی از موفق‌ترین لژیونرهای فوتبال ایران در فصل جاری بوده است و گل سه‌امتیازی او در این هفته باعث شد تیمش از بحران موقتی که در آن گرفتار شده بود خارج شود . 
در یک هفته گذشته مسئولان تیم‌های ایتالیایی و ترکیه‌ای وارد یونان شده‌اند تا ضمن زیر نظر گرفتن کریم انصاری فرد مذاکراتی را با این بازیکن و باشگاه پانیونیوس داشته باشند . 
قرارداد انصاری فرد با باشگاه یونانی در پایان فصل به پایان می‌رسد و هنوز صحبتی برای تمدید قرارداد این بازیکن صورت نگرفته است . 
باشگاه یونانی نمی‌خواهد انصاری فرد بازیکن آزاد شود و دوست دارد تکلیف این بازیکن را خیلی زود مشخص کند . 
به همین خاطر اولتیماتوم یک هفته‌ای به انصاری فرد داده بود تا تصمیمش را برای ماندن یا رفتن به باشگاه اعلام کند . 
تاکنون 2 باشگاه پائوک سالونیکا و آ ا ک آتن پیشنهاد رسمی خود را به پانیونیوس برای به خدمت گرفتن انصاری فرد ارسال کرده‌اند . 
باشگاه پانیونیوس قرار است هفته آینده جلسه‌ای را با انصاری فرد داشته باشد تا تصمیم نهایی درباره این بازیکن گرفته شود . 
سران این تیم اعلام کرده‌اند که حاضر هستند مبلغ قرارداد این بازیکن را بالا ببرند و شرایط بهتری را برای او فراهم کنند تا مهاجم گلزن ایرانی در پانیونیوس بماند . 
در هر صورت باید ببینیم فرصت حضور در سری A یا لیگ ترکیه می‌تواند انصاری فرد را متقاعد به جدایی از پانیونیوس بکند یا خیر . 
سرمربی اتلتیکو مادرید بعد از پیروزی برابر بایرن مونیخ به ستایش از خط دفاعی تیمش پرداخت . 
او تاکید کرد که کار آنها در دیدار برگشت بسیار سخت است و با چالش بزرگی مواجه شده‌اند . 
به گزارش ایسنا و به نقل از روزنامه آس اسپانیا ، دور رفت نیمه‌نهایی لیگ قهرمانان اروپا با انجام یک دیدار به پایان رسید که در آن بایرن مونیخ در ورزشگاه خانگی اتلتیکو مادرید به میدان رفت و در نهایت این تیم میزبان بود که توانست با یک گل‌بازی را به سود خود به پایان برساند . 
دیگو سیمیونه از نتیجه به‌دست‌آمده راضی است . 
سرمربی اتلتیکو مادرید در نشست خبری بعد از بازی گفت : بازی سراسر هیجانی و احساسی بود . 
برای رسیدن به این پیروزی تلاش بسیار زیادی داشتیم . 
بایرن مونیخ یکی از بهترین تیم‌های کنونی فوتبال اروپا است و بازی کردن برابر این تیم بسیار سخت است . 
آنها نهایت تلاش خود‌را به کار گرفتند تا در خانه ما به گل برسند اما با بازی دفاعی بسیار خوبی که از خود به نمایش گذاشتیم اجازه ندادیم تا دروازه ما باز شود . 
در نیمه دوم بازی دفاعی بسیار خوبی را به نمایش گذاشتیم . 
او ادامه داد : سایول نشان داد که از مهارت و تکنیک بسیار بالایی برخوردار است . 
او گل زیبایی را به ثمر رساند . 
سایول بازیکنی است که در آینده بیشتر از او خواهیم شنید . 
او توان بازی در چند پست را دارد و بسیار خوشحالم که چنین بازیکنانی را در اختیار دارم و می‌توانم از آنها به خوبی استفاده کنم . 
سرمربی آرژانتینی اتلتیکو مادرید در ادامه سخنان خود گفت : درست است که در دیدار رفت با نتیجه‌ای خوب به پیروزی رسیدیم اما هنوز چیزی تمام نشده است . 
دیدار برگشت باقی‌مانده است و باید در آلیانس آره نا برابر تیمی بزرگ خوب ظاهر شویم . 
با یک چالش بسیار بزرگ روبرو شده‌ایم و باید نشان دهیم که تیم بزرگی هستیم . 
سیمیونه در پایان سخنان خود درباره محرومیت سه جلسه‌ای خود به‌خاطر جنجال در رقابت‌های لیگا گفت : این محرومیت را قبول می‌کنم و درباره آن صحبت نمی‌کنم . 
انتهای پیام 
بررسی عوامل موثر بر کارآفرینی در سازمان‌های دولتی 
تحقیق حاضر تلاش می‌کند ابعاد متعدد مفهوم کارآفرینی در بخش دولتی را پیمایش کند . 
بدین منظور 205 نفر از کارکنان رسمی پژوهشگاه صنعت نفت ایران در این تحقیق شرکت کردند . 
چکیده 
اتخاذ رویکردی کارآفرینانه در بخش دولتی در راستای پاسخگویی به انتقادهای وارد بر عملکرد سازمان‌های دولتی از‌جمله دغدغه‌های پیش روی سازمان‌های دولتی به ویژه در کشورهای در حال توسعه از‌جمله کشورمان ایران است . 
برخلاف اهمیت این موضوع ، متاسفانه مطالعات معدودی با رویکردی جامع گر در این زمینه انجام‌گرفته است . 
پژوهش حاضر تحقیقی کاربردی به روش تحقیق کمی و از نوع همبستگی است . 
تحقیق حاضر تلاش می‌کند ابعاد متعدد مفهوم کارآفرینی در بخش دولتی را پیمایش کند . 
بدین منظور 205 نفر از کارکنان رسمی پژوهشگاه صنعت نفت ایران در این تحقیق شرکت کردند . 
برای گردآوری داده‌ها ابزار پرسش نامه ، و برای تجزیه‌وتحلیل اطلاعات آماری ضریب همبستگی ، رگرسیون چندمتغیره و تحلیل مسیر به کار گرفته شد . 
نتایج نشان داد به‌جز متغیرهای مشاغل تخصصی ، چندگانگی اهداف و نفوذ سیاسی ، همه متغیرهای دیگر بر متغیر کارآفرینی در بخش دولتی تاثیرگذارند و سه متغیر مخاطره پذیری ، نوآوری و پیشروبودن رابطه مثبت و معنادار با عملکرد سازمان‌های دولتی دارند . 
همچنین ، در نهایت پیشنهادهایی برای تقویت روحیه کارآفرینی در سازمان‌های دولتی کشور مطرح شده است . 
کلیدواژه‌ها : پژوهشگاه صنعت نفت ؛ پیشروبودن ؛ کارآفرینی دولتی ؛ مخاطره پذیری ؛ نوآوری 
نویسندگان : 
علی پیران نژاد : استادیار ، دانشکده مدیریت ، دانشگاه تهران ، ایران 
مهدی افخمی اردکانی : عضو هیئت علمی ، پژوهشگاه صنعت نفت ، تهران ، ایران 
مجله مدیریت فرهنگ سازمانی - دوره 13 ، شماره 3 ، پاییز 1394 . 
برای مشاهده کامل مقاله روی فایل مقابل کلیک کنید . 
چهارشنبه‌شب کنسرت موسیقی دوستی ایران و فرانسه در اصفهان برگزار شد . 
خبرگزاری فارس : کنسرت موسیقی دوستی ایران و فرانسه در اصفهان برگزار شد . 
کنسرت موسیقی دوستی ایران و فرانسه توسط نوازندگان فرانسوی در باغ موزه چهل ستون اصفهان برگزار شد . 
به گزارش خبرگزاری فارس ، کنسرت موسیقی دوستی ایران و فرانسه شامگاه چهارشنبه توسط نوازندگان فرانسوی و با حضور بیش از صد نفر از گردشگران این کشور به همت اداره‌کل میراث فرهنگی ، صنایع دستی و گردشگری استان اصفهان در باغ موزه چهل ستون برگزار شد و نوازندگان به اجرای قطعات ترانه‌های فرانسوی پرداختند . 
فریدون الهیاری در حاشیه این برنامه و در گفت‌وگو با خبرنگار فارس در خصوص این رویداد فرهنگی اظهار داشت : گروهی که به اجرای کنسرت پرداختند یک گروه کاملا مردمی است که پیش‌از این در کرمان و شیراز نیز اجرای کنسرت داشته‌اند . 
وی با بیان اینکه این گروه ، امشب در کاشان نیز اجرا خواهند داشت ، ادامه داد : ایده‌پردازان این رویداد فرهنگی کاملا مردمی هستند و وابستگی به دولت‌ها ندارد . 
مدیرکل میراث فرهنگی ، صنایع دستی و گردشگری استان اصفهان در ادامه افزود : چنین فعالیت‌هایی موجب می‌شود که مردم کشورها به شناخت نسبی و صحیحی از یکدیگر برسند . 
الهیاری در پایان گفت : از‌آنجا‌که این اقدامات مردمی است و برخاسته از دل مردم است ، احتمالا یک گروه ایرانی نیز در فرانسه اجرای کنسرت خواهد داشت . 
سمندر : کمالوند گسترش فولاد را به رده‌های بالای جدول می‌رساند 
به گزارش ایسنا به نقل از باشگاه گسترش فولاد تبریز ، غلامرضا سمندر در واکنش به شایعات مطرح شده درباره کادر فنی تیم با بیان اینکه چنین امری از اساس موضوعیت ندارد ، اظهار داشت : من بعنوان مدیرعامل به نمایندگی از هیات‌مدیره اعلام می‌کنم که فراز کمالوند با اقتدار به کار خود در گسترش فولاد ادامه خواهد داد زیرا ما به پتانسیل‌های وی و بازیکنان یقین داریم . 
سمندر در ادامه اضافه کرد : اعتقاد ما بر این است که شرایط فعلی جدول ملاک ارزیابی نیست و مطمئنا در ادامه مسابقات شاهد جابجایی رده تیم‌ها خواهیم بود . 
مدیرعامل باشگاه گسترش فولاد تبریز با اذعان به اینکه امتیازات زیادی برای این تیم از هفت هفته ابتدایی مسابقات از دست رفته ، گفت : به‌غیر از پرسپولیس و تراکتورسازی ، فاصله امتیازی سایر تیم‌ها بسیار نزدیک به هم است و با دو برد امکان رسیدن به پنج تیم اول جدول وجود دارد و بر این اساس می‌توانیم در هفته‌های آتی عقب‌افتادگی پیش‌آمده را جبران کنیم . 
وی خاطرنشان کرد : طی بررسی‌ها و بحث‌های به‌عمل‌آمده در هیات‌مدیره باشگاه ، اجماع بر این شد که در مقطع کنونی از کادر فنی حمایت شود و امیدمان بر تغییر وضعیت موجود و بازگشت به جایگاه شایسته فوتبال تبریز در لیگ برتر است . 
غلامرضا سمندر با تاکید بر اینکه بازی تاکتیکی تیم برابر فولاد خوزستان نسبت به دیدار برابر سایپا و سیاه جامگان افت داشت ، افزود : موقعیت‌های خلق شده در بازی‌های هفته پنجم و ششم به‌مراتب بهتر از سایر دیدارهای فصل جاری بود و باورمان این بود که این روند در بازی گذشته نیز تداوم داشته باشد که متاسفانه توفیقی حاصل نشد . 
سمندر توانایی‌های فنی فراز کمالوند را ملاک اطمینان به وی در راستای موفقیت تیم دانست و عنوان کرد : کارنامه کمالوند نشان می‌دهد که توانایی جبران نتایج هفته‌های گذشته را دارد و مدیریت باشگاه تا نیل به این هدف از وی و اعضای کادرفنی حمایت خواهد کرد . 
انتهای پیام 
سختی‌های به ثمررسیدن منطقه آزاد تجاری قصرشیرین 
معاون هماهنگی امور اقتصادی استانداری کرمانشاه معتقد است ، گرفتن موافقت منطقه آزاد تجاری قصرشیرین هفت خوان رستم بود و این منطقه پتانسیل بسیار بیشتری نسبت به مهران ، مریوان و . 
. 
. 
دارد . 
به گزارش گروه استان‌های باشگاه خبرنگاران جوان از کرمانشاه ؛ رضا رحیمی از هفت خوان تبدیل قصرشیرین به منطقه آزاد تجاری یاد کرد و موافقت شورای عالی مناطق آزاد با ایجاد منطقه آزاد تجاری قصرشیرین را اتفاقی خوب برای کرمانشاه دانست و افزود : موافقت با ایجاد منطقه آزاد تجاری قصرشیرین حاصل کار تیمی عنوان است البته تا تصویب این منطقه در مجلس هم باز جای کار وجود دارد . 
معاون هماهنگی امور اقتصادی استانداری کرمانشاه گفت : منطقه آزاد تجاری قصرشیرین پتانسیل بیشتری از سایر هفت منطقه دیگر مانند مهران ، مریوان ، سیستان و بلوچستان و . 
. 
. 
دارد و جای تعجب است که چرا مدیران وقت پیش‌از این در استان کرمانشاه ایجاد این منطقه را پیگیری نکردند . 
رحیمی تجارت و تردد مسافر و زائر از مرزهای کرمانشاه را نکته‌ای بسیار مهم دانست که از گذشته تا کنون حدود 50 درصد توسعه اقتصادی استان از این محل بوده است . 
به گفته این مسئول ، اینکه اخیرا مقرر شد تردد زائر کربلا از مرز " سومار " را نیز داشته باشیم خبر خوب دیگر برای استان بود که نتیجه پیگیری‌های فراوان و تعامل دولت و بخش خصوصی بود . 
قلیچداراوغلو در جواب ییلدیریم : شما تروریست‌ها را با آغوش باز پذیرفتید / ترکیه به بیراهه می‌رود 
به گزارش ایسنا ، به نقل از روزنامه حریت ، کمال قلیچداراوغلو ، رئیس حزب اپوزیسیون " مردم جمهوری‌خواه " ، بزرگترین حزب اپوزیسیون در ترکیه در ادامه درگیری لفظی اخیر خود با بنعالی ییلدیریم ، نخست‌وزیر ترکیه در پیامی در توئیتر نوشت : نیروهای حزب کارگران کردستان ترکیه موسوم به پ.‌ک.‌ک به آقای بنعالی ییلدیریم حمله نکردند بلکه مرا مورد هدف قرار دادند . 
شما تروریست‌ها را با آغوش باز پذیرفتید . 
وی در ادامه آورد : شما قضات و دادستان‌ها را به پای پ.‌ک.‌ک بردید . 
شما کسانی بودید که برای رشد سازمان وابسته به فتح‌الله گولن بذر پاشیدید و هرآنچه آنها می‌خواستند ، دادید . 
ترکیه اداره نمی‌شود بلکه به بیراهه برده می‌شود . 
روز گذشته بنعالی ییلدیریم ، نخست‌وزیر ترکیه در مراسمی در واکنش به اظهارات اخیر قلیچداراوغلو ، رهبر حزب مردم جمهوری‌خواه گفت : قلیچداراوغلو ، می‌گوید از دموکراسی دفاع کنید به‌طور حتم این کار را خواهیم کرد . 
در‌واقع باید دست در دست هم از دموکراسی حمایت کنیم و برای این کار باید با تروریسم نیز مبارزه کنیم . 
پیشتر کمال قلیچداراوغلو در انتقاد از بازداشت‌های صورت گرفته گفت : هیچ گونه تردیدی درباره مبارزه با تروریسم وجود ندارد اما این مبارزه باید با هوشیاری و منطق انجام گیرد . 
تنها با کشتن پشه‌ها تروریسم از بین نمی‌رود بلکه باید باتلاق را بخشکانید . 
می‌گویند می‌خواهیم به موصل برویم ، چرا مبارزات خود را در کوه‌های قندیل در نزدیک کشور انجام نمی‌دهید ؟ 
مگر هدفتان مبارزه با تروریسم نیست ؟ 
وی ادامه داد : ترکیه به خوبی اداره نمی‌شود ، عاقبت کار معلوم نیست . 
دولتمردان می‌خواهند ترکیه به یک کشور " تاریک خاورمیانه " تبدیل شود ، سیاست‌های اعمال شده این مساله را نشان می‌دهند . 
می‌خواهند دموکراسی ، رسانه‌ها و تحصیل و برابری زن و مرد براساس تصمیم یک نفر باشد . 
در حالی که باید دموکراسی کشور تقویت شود اما دموکراسی کشورمان خون از دست می‌دهد . 
انتهای پیام 
سلیمی : دموکراسی در انتخاب سرمربی تیم ملی رعایت شد 
پیشکسوت و عضو کمیته فنی فدراسیون کاراته گفت : در مراسم انتخاب سرمربی تیم ملی دموکراسی حاکم بود و شهرام هروی حقش را گرفت . 
به گزارش خبرگزاری فارس ، سومین جلسه کمیته فنی فدراسیون کاراته امروز برای انتخاب سرمربی تیم ملی کاراته برگزار شد که در پایان شهرام هروی به عنوان سرمربی تیم ملی جهت هدایت ملی‌پوشان در مسابقات قهرمانی جهان انتخاب شد . 
جمشید سلیمی عضو کمیته فنی فدراسیون کاراته در گفت‌وگو با خبرنگار ورزشی خبرگزاری فارس اظهار داشت : امروز جلسه کمیته فنی به خوبی برگزار شد و رای‌هایی که کاندیدا دادند رای مخفی بود . 
پس از رای‌گیری آرا اعلام شد که شهرام هروی به عنوان سرمربی تیم ملی انتخاب شد . 
وی در ادامه افزود : انتخاب سرمربی تیم ملی امروز به صورت دموکراسی انجام شد و سالم بودن این انتخابات را بنده تائید می‌کنم . 
وی در پاسخ به این سوال که چطور شد که امروز علیرغم میل باطنی که اعلام کرده بودید در کمیته فنی حضور داشته باشید در سومین جلسه امروز شرکت کردید گفت : بنده به‌هیچ‌عنوان تمایل نداشتم در جلسه کمیته فنی امروز حضور داشته باشم اما طباطبایی سرپرست فدراسیون کاراته تکلیف کرد که من در انتخابات باشم و تا زمانی‌که طباطبایی در فدراسیون کاراته حضور دارد بنده نیز در جلسات کمیته فنی حضور خواهم داشت . 
پیشکسوت کاراته در ادامه خاطرنشان کرد : شهرام هروی امروز با کسب 8 رای به حقش رسید امیدوارم که سلیمانی از این اتفاق ناراحت نباشد به هر حال انتخابات همیشه برد و باخت دارد و مثل انتخابات ریاست جمهوری می‌باشد اما این‌طور نیست فردی که رای نیاورده قابل‌اعتماد نیست . 
به هر حال حق هروی بود که سرمربی شود امروز حقش را گرفت . 
انتهای پیام / ا 
طرح‌های پژوهشی گلستان متناسب با نیاز منطقه تعریف شود 
به گزارش خبرنگار مهر ، علی نجفی نژاد ، شامگاه یکشنبه در آئین افتتاح برنامه‌های هفته پژوهش در گلستان اظهار کرد : شانزدهمین نمایشگاه و برنامه هفته پژوهش به میزبای دانشگاه منابع طبیعی و علوم کشاورزی گرگان آغاز شد . 
وی شعار امسال هفته پژوهش را « پژوهش تقاضا محور ، تجاری سازی فناری زیربنای اقتصاد مقاومتی » عنوان کرد و گفت : این شعار در راستای اقتصاد مقاومتی است و نقش پروژهش را در دستیابی به این هدف نشان می‌دهد . 
نجفی نژاد با بیان این که دانش بنیان بودن اقتصاد یکی از نکات مورد تاکید رهبر معظم انقلاب در اقتصاد مقاومتی است ، تصریح کرد : دانشگاه‌ها و مراکز علمی و پژوهشی نقش کلیدی در دانش بنیان شدن اقتصاد دارند . 
وی ادامه داد : تلاش مراکز علمی باید با نیازهای هر منطقه گره بخورد و کارهای پژوهشی در راستای ایجاد ثروت باشد . 
رئیس دانشگاه علوم کشاورزی و منابع طبیعی گرگان تبدیل یافته‌ها به محصول را از نکات مهم در حوزه پژوهش برشمرد و خواستار برنامه‌ریزی پژوهشتگران در این مسیر شد . 
وی با یادآوری این که ریاست شورای سیاستگذاری هفته پژوهش برعهده استاندار است ، بیان کرد : برای هفته پژوهش در گلستان برنامه‌های مختلفی در نظر گرفته شده که جشنواره ایده‌های برتر ، جشنواره دانش‌آموزی و تجلیل از فناوران برتر استان بخشی از این برنامه‌ها است . 
نجفی نژاد گلستان را استانی نیازمند توسعه معرفی کرد و ادامه داد : مردم گلستان از نظر سرانه و درآمد از میانگین کشوری هم پایینتر هستند و به همین دلیل نیاز جدی به تولید ثروت و اشتغال داریم . 
وی یکی از راهکارهای تولید ثروت را توجه به مسائل پژوهشی عنوان کرد و گفت : اگر سمت پژوهش‌های تولید محور برویم برای استان تولید ثروت خواهد داشت و این مساله اقتصاد گلستان را تقویت می‌کند . 
دبیر‌کل استانی ستاد هفته پژوهش و فناوری گلستان نقش دانشگاه‌ها را در تبدیل پژوهش به ثروت بسیار مهم و سنگین دانست و خاطرنشان کرد : سند آمایش سند آمایش توسعه استان در حال تدوین است و در مراحال پایانی کار است . 
اما باید سند علم و فناوری آمایش استان هم تدوین شود . 
وی خواستار اولویت‌بندی طرح‌های تحقیقاتی بر اساس نیاز استان شد و گفت : باید ظرفیت بالای تحقیقاتی در جهت رفع نیازهای استان به کار گرفته شود . 
نجفی نژاد با بیان این که هنگام کسری بودجه نباید اعتبارهای طرح‌ها تحقیقاتی کم شود ، اضافه کرد : متاسفانه شاهدیم هرگاه از نظر اعتباری دچار مشکل می‌شویم به سراغ اعتبار طرح‌های پژوهشی می‌رویم و این یعنی اعتقادی به پژوهش وجود ندارد زیرا اهمیت تحقیقات و پژوهش در جایی است که باعث ثروت می‌شود . 
وی در پایان ابراز امیدواری کرد که با تصمیمات دولت زمینه توسعه برنامه‌های پژوهشی فراهم شود . 
نظارت به‌روز با حضور فیزیکی در بیمه‌ها رییس‌کل بیمه مرکزی : شورای هماهنگی بانک ، بیمه و بورس تشکیل شود 
تهران - ایرنا - رییس‌کل بیمه مرکزی تصمیم‌های جزیره‌ای و ناهماهنگ را سبب تلاطم بیشتر در بازارهای مالی خواند و گفت : ضرورت ایجاد شورا برای هماهنگی سیاستگذاری در بانک ، بیمه و بورس زیرنظر وزیر اقتصاد بیش از گذشته احساس می‌شود . 
به گزارش بیمه مرکزی ، « عبدالناصر همتی » افزود : نمی‌توان بازار‌های مالی را از هم تفکیک کرد . 
درست است که این بازار‌ها یکپارچه مدیریت نمی‌شوند اما ارتباط منطقی با یکدیگر دارند و هر اتفاقی در یک بازار ، بر بخش‌های دیگر تاثیر می‌گذارد . 
همتی اعلام کرد سه اتفاق در صنعت بیمه افتاد که وضع این صنعت را وخیم‌تر کرد : نخستین اتفاق مربوط به بیمه شخص ثالث بود که تعهدات سالیانه از طریق تعیین دیه توسط قوه قضاییه رشد پیدا کرد اما حق بیمه‌ها توسط دولت متناسب با آن افزایش نیافت . 
دومین اتفاق در سه سال گذشته طرح سلامت همگانی بود که باعث افزایش هزینه‌ها و تعرفه‌های پزشکی شد و سازمان‌ها و شرکت‌ها و نهادهای بیمه‌گذار قدرت پرداخت حق بیمه متناسب با افزایش حدود 50 درصدی تعرفه‌ها و هزینه‌ها را نداشتند و بیمه‌ها به‌ناچار به حداقل‌ها راضی شدند . 
سومین عامل ، آزاد سازی نرخ‌ها بود که بر بیمه‌های سودده مانند بیمه آتش‌سوزی و باربری تاثیر منفی گذاشت . 
رییس‌کل بیمه مرکزی گفت : ازدیاد شمار بیمه‌ها ، کاهش نرخ‌ها ، روند صعودی زیان بیمه شخص ثالث و افزایش هزینه‌های بیمه درمان نیز به بروز بحران در صنعت بیمه انجامید . 
همتی نقش بیمه مرکزی به عنوان مقام ناظر در مدیریت بحران‌ها را بسیار مهم دانست و افزود : بیمه مرکزی به‌طور جدی اجازه تخفیف بیمه شخص ثالث را به بیمه‌ها نمی‌دهد . 
ما مخالف این نیستیم که بیمه با تخفیف به دست مشتری برسد اما اگر قرار باشد بیمه نتواند به تعهدات خود عمل کند ، آن بیمه‌نامه که به دست مردم می‌رسد ، یک کاغذ بی‌ارزش است . 
همتی اعلام کرد با توجه به‌راه‌اندازی اداره کل هماهنگی و نظارت عملیاتی ، نظارت‌ها با حضور فیزیکی در بیمه‌ها به‌روز می‌شود ؛ به‌این‌ترتیب در دو تا سه ماه تخلف‌ها مشخص می‌شود . 
رییس‌کل بیمه مرکزی از تهیه یک طرح تحقیقاتی برای ارایه به شورای عالی بیمه خبر داد تا ترکیب هیات‌مدیره شرکت‌های بیمه و التزام آنها به مقررات بیمه مرکزی روشن شود . 
وی گفت : باید یک سوپرمارکت مالی درست شود و مردم برای گرفتن خدمات مالی حق انتخاب بیشتری داشته باشند . 
وقتی راجع‌به یکپارچه‌سازی بازارهای مالی صحبت می‌کنیم همین امر یکی از موارد آن است . 
به گزارش ایرنا ، پانزدهم شهریورماه رییس‌کل بیمه مرکزی در جمع اعضای کانون و انجمن‌های صنفی نمایندگان گفت : رقابت غیرمکارانه و اصولی و مبتنی بر شرایط فنی از نیازهای جدی صنعت بیمه است . 
همتی تاکید کرد « باید تغییراتی در نظام رقابتی شرکت‌های بیمه براساس اصول رقابت طراحی و اعمال شود ». به گفته وی ، نزدیک به 40 هزار نفر نماینده و کارگزاران رسمی بیمه و 18 هزار نفر نیز کارکنان صنعت بیمه‌اند . 
خبرنگار : محمدمهدی بهرامی - دبیر : مریم مسعود اقتصام * * 2078 * * 1961 
وجود 66 نقطه پرتصادف در جاده‌های استان کرمانشاه 
زاهدین چشمه‌خاور در گفتگو با خبرنگار مهر ، با اشاره وجود 8 هزار و 6 کیلومتر راه در استان کرمانشاه ، اظهار داشت : از این مقدار 760 کیلومتر راه شریانی و مابقی را راه‌های فرعی و روستایی تشکیل می‌دهد ، البته همسنگ آنها 15 هزار کیلومتر است چراکه وضعیت توپوگرافی استان ناهموار است . 
وی با ادامه توضیحات بیان کرد : تا قبل از سال 94 وضعیت 38 درصد از راه‌های استان خرابی شدید بود همچنین 26 درصد راه‌های ما دچار خرابی متوسط بودند اما طی یکسال گذشته وضعیت بهتر شد و 340 کیلومتر روکش در این مدت انجام گرفت . 
چشمه‌خاور در خصوص وضعیت جاده حمیل - سرابله توضیح داد : وضعیت این محور از نظر آسفالت و وجود تابلو و علائم خوب است اما این محور ریزشی و رانشی است و نقائصی دارد . 
وی ادامه دارد : هنوز پروژه جاده حمیل - سرابله را از پیمانکار تحویل نگرفتیم و مشکل ریزش به شرکت ساخت و توسعه راه‌های استان مربوط می‌شود که مکاتباتی انجام دادیم اما حسب وظیفه خود هم اکنون نیروهای ما مشغول شانه‌سازی در این محور هستند . 
چشمه‌خاور به وضعیت محور هلشی - سرفیروز‌آباد اشاره کرد و گفت : این محور راه فرعی درجه 2 به حساب می‌آید و باید از محل اعتبارات استانی برای آن هزینه شود و اکنون در مرحله قیرپاشی است و در آینده نزدیک حذف پیچ آن تمام می‌شود . 
این مسئول بیان کرد : محور بیستون - کرمانشاه متحول شده و کار لکه‌گیری و روکش آن انجام شده است . 
در کمربندی غربی نیز 90 درصد کار پیش رفته و در محور کرمانشاه - کامیاران نیز 15 کیلومتر راه زیر عبور رفته ضمن اینکه 4 خطه شدن این محور اتفاق خوبی است . 
وی پیرامون نقاط حادثه‌خیز استان نیز توضیح داد : سال 92 احصایی از وضعیت نقاط حادثه‌خیز استان صورت گرفت و 261 نقطه حادثه‌خیز در استان احصا شد که 117 نقطه آن به عنوان نقطه بحرانی مشخص شد و در بازبینی که به عمل آمد 66 نقطه پرتصادف در استان مشخص شد که رفع بخشی از آن در حال انجام است . 
چشمه‌خاور در خصوص تردد تانکرهای ترانزیتی از راه‌های استان و بروز مشکلات عدیده در این خصوص افزود : با توجه به اینکه حمل بار اضافی بشدت به جاده‌های ما آسیب می‌زند این مسئله به‌طور جدی کنترل شده و حتی از ورود 2 تن بار اضافی به کشور جلوگیری به عمل می‌آید . 
وی گفت : تانکرهای حامل سوخت از جاده‌های استان به عنوان راه ترانزیتی استفاده می‌کنند تا به بندر امام (ره) برسند و با توجه به کنترلی که اعمال می‌شود اجازه حمل بار اضافی به تانکرهای عراقی را نمی‌دهیم . 
اسکورسیزی با « ایرلندی » دنیرو و پاچینو را کارگردانی می‌کند 
مارتین اسکورسیزی برای ساختن فیلم « ایرلندی » با حضور رابرت دنیرو ، ال پاچینو و جو پسکی اعلام آمادگی کرد . 
اسکورسیزی با ایرلندی دنیرو و پاچینو را کارگردانی می‌کند 
سینما و تلویزیون سینمای جهان - همشهری آنلاین : مارتین اسکورسیزی برای ساختن فیلم « ایرلندی » با حضور رابرت دنیرو ، ال پاچینو و جو پسکی اعلام آمادگی کرد . 
به گزارش مهر به نقل از ددلاین ، اسکورسیزی کارگردان مشهور جهان سینما قرار است در جشنواره کن ساخت ایرلندی را اعلام کند . 
ساخت این فیلم که از مدتی پیش اعلام شده بود ، مدت‌ها معوق ماند تا فیلمنامه اقتباسی آن بر مبنای خاطرات زندگی یک مرد مزدور به نام فرانک شیران یا همان ایرلندی آماده شود . 
ایرلندی با یک گروه از بازیگران سرشناس تهیه می‌شود که در میان‌شان رابرت دنیرو ، ال پاچینو و جو پسکی هم جای دارند . 
با وجود این که دنیرو چندی پیش ساخت این فیلم را تایید کرد ، اما گفته بود هیچ چیز قطعی نیست چون چند سال است که ساخت این فیلم مطرح بوده و پارامونت که امتیاز ساخت آن را در اختیار دارد ، اندکی برای تامین بودجه آن‌که حدود 100 میلیون دلار تعیین شده ، نگران است . 
در هر حال به نظر می‌رسد زمان لازم برای راه انداختن این پروژه فرارسیده باشد . 
این پروژه نخستین همکاری مجدد دنیرو و اسکورسیزی پس از ساخت فیلم کازینو در سال 1995 خواهد بود . 
این دو سابقه همکاری طولانی‌مدتی با هم دارند که در دهه 1970 منجر به ساخته شدن فیلم‌هایی چون خیابان‌های پایین‌شهر ، راننده تاکسی ، گاو خشمگین ، تنگه وحشت و رفقای خوب شد . 
اما در کمال تعجب آل پاچینو هرگز در فیلمی از اسکورسیزی بازی نکرده ، گرچه دنیرو با او در فیلم پدر خوانده فورد کاپولا جلوی دوربین رفته و در فیلم مشهور مایکل مان در سال 1995 با عنوان مخمصه نیز با هم‌بازی کرده‌اند . 
فیلم جان آونت در سال 2008 نیز با عنوان قتل عادلانه این دو را بار دیگر کنار هم قرار داد . 
جو پسکی برنده جایزه اسکار برای بازی در رفقای خوب ، در کازینو با اسکورسیزی و دنیرو همراه بود . 
او که از دهه 1990 از بازیگری اعلام بازنشستگی کرد و تنها در فیلمی که دنیرو سال 2006 با عنوان چوپان خوب کارگردانی کرد به سینما بازگشت ، بار دیگر با این پروژه در کنار دوستانش جا می‌گیرد . 
اسیتو زیلان فیلمنامه‌نویس مشهور که فیلمنامه دار و دسته نیویورکی اسکورسیزی را نوشته بود ، فیلمنامه این فیلم را بر مبنای کتاب شنیدم خانه‌ها را رنگ می‌کنی نوشته چارلز برنت نوشته است . 
فرانک شیران ظرف پنج سال مصاحبه‌ای که با نویسنده کتاب انجام داد اعتراف کرد که بیش از بیست و پنج نفر را برای دوستش و رییس جنایتکاران جیمی هوفا کشته است . 
آیت‌الله حائری شیرازی : به حدادعادل گفتم با عارف نزد رهبری بروید و آنجا با یکدیگر عقد اخوت ببندید 
پایگاه خبری تحلیلی انتخاب ( Entekhab.ir ) : ایسنا نوشت : یک استاد حوزه علمیه قم می‌گوید : دو جریان اصولگرا و اصلاح‌طلب اگر در برخورد با یکدیگر ماهرانه و با اخوت عمل کنند بقیه امور نیز حل خواهند شد . 
آیت‌الله محی‌الدین حائری شیرازی در جمع اعضای دستگاه تعلیم و تربیت استان گفت : دانشگاه‌های ما اگر بتوانند علوم انسانی اسلامی را تدریس کنند ؛ تمامی مشکلات جامعه ما نیز حل خواهند شد ؛ اما اگر نتوانند این کرسی را پهن کنند ، فتوحاتی که کرده‌ایم نیز بدون ثمره خواهند بود . 
وی با اشاره به اینکه تعریف غرب از انسان با تعریف اسلام متفاوت است ، خاطرنشان کرد : به همین جهت است که ما برای خود علوم انسانی اسلامی را داریم . 
حائری شیرازی با مثال قرار دادن سخنی از " مهدی عراقی " که در سال‌های قبل از پیروزی انقلاب اسلامی برای پیروزی این دین در تلاش بود ، اظهار کرد : ایشان شخصیتی بودند که نه مدرک دانشگاهی داشته و نه مدرک حوزوی ؛ اما با یک تعریف کامل توانست جواب قانع کننده‌ای در مقابل دادستان که حکم اعدام وی را صادر کرده بود ، بدهد . 
این استاد دانشگاه با اشاره به اینکه غرب از انسان و فلسفه وجودی او هیچ نمی‌داند ، تشریح کرد : غرب به دستگاه شناختی انسان مانند یک رفلکس نگاه می‌کند ، و به همین دلیل است که اقتصاد را اصل زندگی قرار داده‌اند ؛ از این رو آیا کسی که چیزی در مورد وجود انسان نمیداند چگونه می‌خواهد در مورد او قضاوت کرده و راه و روش زندگی او را تعیین کنند . 
حائری شیرازی اظهار کرد : بر خلاف غرب ، دین اسلام به انسان‌شناسی حقیقی دسترسی داشته و بر این اساس است که باید در دستگاه تعلیم و تربیت ما نیز کتاب تربیتی بر اساس علوم انسانی اسلامی داشته باشیم . 
وی با اشاره به برخی از افراد که شرک و کفران خود را همتراز با تقدیر الهی میبینند ، تصریح کرد : انسان آزاد خلق شده است و لازمه آزادی نیز اختلاف بوده و همچنین این اختلاف بین انسان‌ها بهترین سند برای نشان دادن آزادی انسان است ؛ چرا‌که اگر تقدیر الهی در میان بود عده‌ای کافر و عده‌ای خداپرست نمیشدند . 
وی بیان کرد : ما باید مدیریت اسلامی را از خانه شروع کرده و از همان ابتدا باید کودک در خانه طعم آزادی ، کرامت انسانی ، احترام و عشق را تجربه کند ؛ چرا‌که در این صورت است که کودک در مدرسه نیز تربیت‌پذیر بوده و بهتر می‌تواند در مقابل مربی خود رفتار کند . 
وی با اشاره به اینکه برخی افراد می‌گویند که اگر در دین اسلام آزادی است ، چرا مرتد را اعدام می‌کنند ، افزود : در دنیای امروز بسیاری از افراد وجود دارند که به خدا ایمان نداشته و چیزی هم نمی‌گویند اما کسی که در ملا عام نسبت به کافر بودن خود اعتراف کند ، این فرد اعلان جنگ کرده و جواب ضربه‌ای را که به دین زده است را نیز خواهد دید ؛ این موضوع کاملا طبیعی بوده و اجبار محسوب نمی‌شود . 
وی با اشاره به جریان احزاب مختلف در کشور و بخصوص حزب اصول‌گرایی و اصلاح‌طلبی ، تصریح کرد : مثال این دو گروه همانند دو عدد چاقویی است که تیز نبوده و اگر توسط فرد ماهر با هم اصطکاک داده شوند تیز می‌شوند و اگر توسط فرد ناشی این عمل انجام شود چاقوها کندتر می‌شوند ؛ از این رو در این جریانات نیز اگر این دو گروه در برخورد با یکدیگر ماهرانه و با اخوت عمل کنند بقیه امور نیز حل خواهند شد . 
حائری شیرازی گفت : بنده در زمانی به آقای حدادعادل گفتم که شما که نظرتان بر این است که آقای عارف ملتزم به ولایت‌فقیه بوده ، پس دست ایشان را گرفته و نزد رهبری بروید و در آنجا با یکدیگر عقد اخوت ببندید و بگویید که پای شما ایستاده‌ایم و رسانه‌ها نیز این موضوع را پوشش دهند ؛ چرا‌که در برخی از موارد بین طرفداران این دو حزب اختلافات و درگیری‌هایی پیش میآید که به صلاح جامعه نیست . 
ابراز امیدواری رئیس سیا نسبت به بهبود روابط روسیه و آمریکا 
به گزارش ایسنا ، به نقل از خبرگزاری اسپوتنیک ، جان برنان ، مدیر سیا نسبت به بهبود روابط میان آمریکا و روسیه به‌خاطر ثبات جهانی ابراز امیدواری کرد و گفت : امیدوارم روابط میان این دو کشور بهبود یابد چرا‌که این مساله هم برای ثبات جهانی و هم برای روسیه و آمریکا بهتر است و من از آن حمایت می‌کنم . 
این اظهارات برنان در جریان مصاحبه با شبکه PBS مطرح شد . 
PBS بخش اول این مصاحبه را روز سه‌شنبه منتشر کرده بود . 
برنان در بخش اول مصاحبه از روسیه به‌خاطر سیاست « زمین سوخته » در سوریه انتقاد کرد . 
برنان در بخش دوم مصاحبه گفت : روسیه و آمریکا می‌توانند راه‌هایی را برای همکاری پیدا کنند و فرصت‌ها برای تحقق این مساله در دولت دونالد ترامپ بسیار محتمل است . 
وی همچنین بر ادعاهای اطلاعاتی آمریکا مبنی بر این که روسیه از حملات سایبری برای نفوذ در انتخابات آمریکا استفاده کرده تاکید کرد . 
در همین حال برنان گفت : مساله موشک بالستیک و آزمایش‌های اتمی کره شمالی باید نگرانی اصلی دولت ترامپ باشد . 
به نظر من دولت جدید باید به شدت نسبت به کره شمالی نگران باشد . 
کره شمالی به ارتقای توانایی موشک بالستیک ادامه می‌دهد و همانطور که کیم جونگ اون رهبر این کشور گفته قصد دارد موشک بالستیک بسازد . 
وی افزود : آنها به توسعه برنامه اتمی خودشان برای داشتن ظرفیت اتمی که بتوان موشک بالستیک را به آن مجهز کنند ادامه می‌دهند . 
این مساله تهدیدی برای کشورهای منطقه و حتی آمریکاست . 
آمریکا باید به همکاری نزدیک با چین که نفوذ زیادی بر کره شمالی دارد ادامه دهد تا این چالش را حل کند . 
مسیر کنونی کره شمالی به سمت ارتقای توانایی‌های اتمی تهدیدی برای منطقه و آمریکا ست . 
ما با ادامه ظرفیت‌های نظامی و رشد این توانایی‌ها در کره شمالی نمی‌توانیم راحت باشیم و باید به آنها رسیدگی کنیم . 
انتهای پیام 
تاور : با لغو تحریم‌ها ، اقتصاد ایران در 5 سال آتی سالانه 4 درصد رشد می‌کند . 
بنیاد دفاع از دموکراسی‌ها پیش‌بینی کرده است اقتصاد ایران در 5 سال آینده با رشدی بیش از 4 درصد در هر سال مواجه خواهد بود . 
به گزارش گروه بین‌الملل باشگاه خبرنگاران جوان به نقل از تاور ؛ بر اساس یک گزارش منتشر شده از سوی " بنیاد دفاع از دموکراسی‌ها " ، لغو تحریم‌های ایران اقتصاد این کشور را در سال آینده 3.7 درصد بهبود می‌بخشد و در 5 سال آینده به صورت متوسط باعث رشد 4 درصدی در هر سال می‌شود . 
در چکیده این گزارش ، مارک دوباویتز و آنی فیکسلر ، به ترتیب مدیر اجرایی و تحلیلگر سیاسی در بنیاد دفاع از دموکراسی‌ها ، وضع اقتصاد ایران را قبل از لغو تحریم‌های بین‌المللی و بعد از امضای برجام ، توصیف کردند : " در سال 2012 و 2013 ، اقتصاد ایران در حال تنزل بود . 
اقتصاد این کشور در زمینه‌هایی از‌جمله بانک مرکزی ، صادرات نفت ، و دسترسی به سوییفت ، با شوکی از تحریم‌ها مواجه شده بود . 
اقتصاد این کشور در سال‌های مالی 2012 و 2013 به دلیل کاهش صادرات نفتی و درآمد ، بیش از 6 درصد رشد منفی را تجربه کرد . 
ذخایر ارز خارجی قابل‌دسترسی این کشور به 20 هزار میلیارد دلار کاهش یافت و به همین دلیل توان وارداتی این کشور نیز محدود شد . 
" . 
در طول 18 ماه مذاکرات ، راهکارهایی برای افزایش دسترسی ایران به ذخایر از پیش بلوکه‌شده و اقداماتی برای کاهش سطح تحریم‌ها ، به این کشور اجازه داد تا به صورت جزیی اقتصاد خود را بهبود بخشد . 
در حالی که اوباما طرح تصویب تحریم‌های جدید را در سنای آمریکا بلوکه کرد ، نزدیک به 12 هزار میلیارد دلار از سرمایه‌های ایران در زمینه‌های مختلف آزاد شد . 
این موضوع منجر به افزایش واردات و در نهایت باعث افزایش هزینه‌های صرف‌شده در داخل کشور شد . 
در سال مالی 2014 - 2015 ، اقتصاد ایران دست‌کم 3 درصد رشد را تجربه کرد و وضع این کشور از زمان امضای برجام رو به بهبود پیشرفته است . 
در بخش دیگری از این گزارش آمده است : " بر اساس توافقنامه برجام ، ایران به بیش از 100 هزار میلیارد دلار سرمایه فریز‌شده خارجی دسترسی پیدا کرده و توانسته ذخایر ارز خارجی خود را به میزان قابل توجهی افزایش دهد . 
همانطور که در بخش دیگری از این گزارش توضیح دادیم ، در حالی که ایران به 50 تا 60 هزار میلیارد دلار " دارایی‌های سیال " دسترسی دارد ، کل سرمایه خارجی این کشور به 100 هزار میلیارد نزدیک‌تر است . 
" . 
همچنین قابل‌توجه است که تحریم‌های نفتی و بخش‌های دیگر عظیم اقتصاد ایران لغو شده است . 
این کشور اکنون دسترسی بیشتری به نظام بانکداری جهانی دارد و می‌تواند با هزینه کمتر و انعطاف بیشتری به تبادلات مالی بپردازد . 
با این حال سیاست مداران ایرانی اظهار کرده‌اند آمریکا وعده‌های خود را در قبال برجام اجرا نکرده است و در صورتی که این کشور به وعده‌های خود عمل نکند ، توافقنامه هسته‌ای از هم فرو می‌پاشد . 
با این وجود ، دوباویتز و فیکسلر اظهار کرده‌اند ادامه روند پیشرفت اقتصادی ، به خود ایران بستگی دارد : " با در نظر داشتن این موضوع که ایران برای جذب سرمایه‌گذاران خارجی تغییراتی در نظام مالی خود ایجاد کند ، این گزارش پیش‌بینی می‌کند که رشد اقتصاد ایران سالانه در حدود 4 تا 4.5 درصد ، در پنج سال آینده خواهد بود . 
" . 
این گزارش در پایان آورده است این تغییرات می‌تواند در زمینه‌هایی از‌جمله افزایش خصوصی‌سازی ، سرکوب فساد و پول‌شویی انجام شود . 
استاد حقوق بین‌الملل در گفتگو با مهر : . 
اعتراف « بان کی مون » آبروی عربستان را بیشتر برد . 
امیر ساعد وکیل . 
شناسه خبر : 3686018 - پنجشنبه 27 خرداد 1395 - 11:47 . 
بین‌الملل > خاورمیانه و آفریقای شمالی . 
« امیر ساعد وکیل » تهدید عربستان به نپرداختن سهمیه عضویت را نقض فاحش سند سازمان ملل خوانده و اقدام دبیرکل سازمان را نمایش آسیب‌پذیری جدی این سازمان در برابر اعمال نفوذ دولت‌ها دانست . 
خبرگزاری مهر ، گروه بین‌الملل - پیمان یزدانی : در حالیکه هنوز پیامدهای اقدام سوال‌برانگیز « بان کی مون » دبیر‌کل سازمان ملل متحد ، در خصوص خط زدن نام عربستان از لیست کشورهای « کودک‌کش » ادامه دارد خبر دیگری منتشر شده که حکایت از این مطلب دارد که آمریکا برای عقد قراردادهای جدید و جذب دلارهای عربستان حاضر شده چشم خود را بر روی محتوای محرمانه گزارش حملات 11 سپتامبر که بالغ بر 28 صفحه است ببندد . 
این 28 صفحه جنجالی با نام « نقش عربستان در حملات 11 سپتامبر » شناخته می‌شوند و نکته جالب آن است که در ماه‌های گذشته این نکته فاش شد که عربستان صراحتا واشنگتن را تهدید کرده که اگر این گزارش منتشر شود سرمایه‌های خود را از ایالات متحده خارج می‌کند . 
حتی در واکنش به این تهدید « جاش ارنست » سخنگوی کاخ سفید نیز اعلام کرد که این به نفع عربستان سعودی نیست که بواسطه گزارش 11 سپتامبر اقتصاد جهان را به هم بزند . 
اما اکنون با وجود چنین مواردی « جان برنان » رییس سازمان سیا ، ضمن تاکید بر اینکه عربستان هیچ رابطه‌ای با حملات 11 سپتامبر ندارد ، گفت : 28 صفحه گزارشی که مورد بحث است بخشی از تحقیقی است که در سال 2002 بعد از حملات 11 سپتامبر منتشر شد . 
ما یک بازنگری اولیه برای جمع آوری اطلاعات درباره عاملان این حمله داشتیم و بعد از آن بازپرسان به تحقیقات و بررسی کامل پرداختند و در آن زمان مشخص شد که عربستان در این حملات دست داشته اما بعدها براساس نتایج نهایی گزارش روشن شد که هیچ دلیل و مدرکی درباره دست داشتن عربستان در این حملات و حتی دست داشتن نهادها یا مسیولان ارشد عربستانی وجود ندارد . 
به عقیده من 28 صفحه گزارش منتشر خواهد شد و من نیز انتشار آن را تایید می‌کنم . 
همگان بالاخره خواهند فهمید که عربستان دستی در این ماجرا ندارد . 
تمامی تحقیقات نشان داده که القاعده و الظواهری و گروه‌هایی از این دست در حادثه 11 سپتامبر دست داشته‌اند . 
در همین خصوص گفتگویی انجام شده است با دکتر « امیرساعد وکیل » مدرس حقوق بین‌الملل ، وکیل دادگستری و مشاور دعاوی بین‌المللی که مشروح آن در زیر آمده است . 
امیر ساعد وکیل صاحب تالیف بیش از 30 مقاله تخصصی و 12 کتاب تالیفی و 6 کتاب ترجمه در زمینه‌های حقوق بین‌الملل ، حقوق بشر و حقوق اساسی است . 
* اقدام سازمان ملل در خارج کردن نام ایتلاف سعودی و عربستان از لیست سیاه با واکنش‌های جهانی همراه بوده است . 
ظاهرا دلیل این موضوع بودجه‌ای است که عربستان در اختیار این سازمان می‌گذارد . 
آیا این اقدام سازمان ملل با روح منشور این سازمان که حمایت از صلح جهانی است سازگار است ؟ 
. 
یکی از ارکان بی‌قید و شرط پشتیبان استقلال سازمان‌های بین‌المللی ، به منظور تضمین اشتغالات و فعالیت‌های مقتدرانه و در عین حال بی‌طرفانه سازمان‌ها ، خودمختاری مالی و آسیب‌ناپذیری مالی سازمان از سوی اعضای خود است . 
به عبارت ساده‌تر ، استقلال کارکردی سازمان در گرو استقلال مالی سازمان است . 
نکته قابل‌توجه در بند سوم ماده 17 منشور سازمان ملل متحد این است که حق عضویت دولت‌ها مطابق سهمیه‌ای که مجمع عمومی سازمان ملل تعیین خواهد کرد ، به عنوان یک تکلیف برای دولت‌های عضو شناخته‌شده و لذا هر گونه اقدام دولت‌ها مبنی بر موضع‌گیری درباره حق عضویت خود ، تهدید به امتناع از پرداخت سهمیه یا مشروط ساختن ایفای تعهدات مالی به تحقق خواسته‌ها و انتظارات یک یا چند عضو ، در وهله نخست چیزی جز نقض فاحش سند تاسیس یک سازمان بین‌المللی از‌جمله سازمان ملل متحد بحساب نمی‌آید . 
از یک طرف ، ماهیت منشور سازمان ملل متحد به‌مثابه قانون اساسی جامعه بین‌المللی و از طرف دیگر ، جایگاه و صلاحیت‌های پیش‌بینی‌شده برای سازمان ملل متحد مانند رکن اصلی حافظ صلح و امنیت بین‌المللی یا مرکز همکاری‌های بین‌المللی ، نوعی استقلال و استغنا از دولت‌های عضو برای اعمال عادلانه وظایف و نقش‌های محول شده را می‌طلبد که بدون تردید ، اعمال نفوذهایی از این دست که عربستان به‌تازگی جهت حذف نام خود از فهرست کشورهای ناقض حقوق کودک در گزارش سال 2015 دبیرکل ملل متحد در مورد کودکان و مخاصمات مسلحانه به آن دست زده است نه تنها مذموم است بلکه اهداف عالیه و بنیادین سازمان را را نیز مخدوش می‌سازد . 
چنانچه این روند به شکلی علنی‌تر و گسترده‌تر در مورد عملکرد سازمان ملل مشاهده شود ، چند خطر عمده در کمین آینده این سازمان خواهد بود : اولا ، سایه تصمیمات گزینشی و اقدامات دوگانه بر سر کلیه اعمال سازمان گسترده خواهد شد که این امر ، نتیجه‌ای جز بحران مشروعیت سازمان در پی نخواهد داشت . 
ثانیا ، دیگر دولت‌ها چندان خریدار تصمیمات سازمان نخواهند بود و درست یا غلط ، دولت‌ها بهانه برای تخطی از مصوبات سازمان پیدا خواهند کرد . 
ثالثا ، چشم‌اندازی برای تحقق آرمان‌ها و اهداف تاسیس سازمان ملل به‌این‌ترتیب ، نمی‌توان متصور بود . 
* همواره کشورهایی که سهم عمده‌ای از بودجه سازمان ملل را تامین می‌کنند از اعمال قدرت بیشتری بر این سازمان برخوردارند . 
آیا این مسیله بر اساس منشور قانونی است یا ضعفی برای ساختار این سازمان می‌باشد ؟ 
برای حل چنین مشکلی چه راهکاری می‌توان اتخاذ کرد ؟ 
. 
متاسفانه ، به‌رغم اینکه در نظام بین‌المللی و ماده 2 منشور ، اصل برابری حاکمیت‌ها به عنوان یکی از اصول حاکم بر این سازمان پذیرفته شده است اما واقعیت‌های عینی موجود در عرصه روابط بین‌الملل ، حکایت از این دارد که میزان بالای مشارکت برخی دولت‌ها در تامین بودجه سازمان ملل که ناشی از قدرت بیشتر اقتصادی آنهاست این زمینه را فراهم ساخته تا آنها برای خود قایل به یکسری حقوق ممتازه شوند و امتیازات بیشتری را در مقایسه با سایرین برای خود مطالبه کنند . 
برای مثال کنگره ایالات متحده در سال 2005 طی مصوبه‌ای اعلام کرد اگر سازمان ملل متحد بخش قابل توجهی از شروط اعلامی امریکا را نپذیرد ، این کشور پرداخت حق عضویت خود را 50 درصد تقلیل خواهد داد یا ژاپن به عنوان دومین کشور تامین‌کننده بودجه سازمان ملل متحد خواستار عضویت دایمی در شورای امنیت شده است . 
خلاصه اینکه سو استفاده برخی دولت‌ها از توان بیشتر مالی خود در تامین بودجه سازمان‌های بین‌المللی ، بویژه سازمان ملل متحد برای ترغیب آن سازمان به سوی خواسته‌ها یک یا چند دولت خاص ، تلخ است اما واقعیت دارد . 
نباید فراموش کرد که بدحسابی دولت‌ها در پرداخت حق عضویت خود ، به‌راحتی می‌تواند باعث شود که سازمان ملل از انجام وظایف اصلی خود باز بماند . 
بدون تردید ، ضمانت اجرای مقرر در ماده 19 منشور که قایل به محرومیت از حق رای دولت بد حساب در مجمع عمومی بدلیل عدم پرداخت حق عضویت خود به میزان دو سال یا بیشتر شده ، ابزار کارآمدی بنظر نمی‌رسد و اصولا در مورد دولت‌های ضعیفی مانند بورکینافاسو اعمال شده است . 
چرا‌که اجرای چنین مجازات مالی در مورد دولت‌های مقتدر به‌سادگی می‌تواند موجودیت خود سازمان را به خطر اندازد . 
راهکارهای مختلفی در خصوص حل مشکل اعمال قدرت مالی برخی دولت‌ها بر سازمان ملل بمنظور پیشبرد توقعات خود ، قابل توصیه است . 
یکی از این راهکارها پیدا کردن منابع درآمد مستقل ، غیر از مشارکت اجباری دولت‌ها در تامین بودجه سازمان از طریق پرداخت حق عضویت است . 
برای نمونه می‌توان به درآمدهای ناشی از فعالیت سازمان ملل متحد در چاپ ، فروش تمبر ، کتاب ، اسناد ملل متحد و ارایه سایر خدمات اشاره کرد . 
در برخی سازمان‌های بین‌المللی ، راهکار پرداخت حق عضویت مساوی پیش‌بینی شده که با توجه به شرایط اقتصادی بسیار متفاوت اعضا در سازمان ملل قابل‌اجرا نیست . 
جلوگیری از افزایش بی‌رویه هزینه‌ها و حجیم شدن بیش از پیش بودجه سازمان ملل از طریق کوچک ساختن نظام اداری سازمان هم راهکاری برای کاهش میزان وابستگی فزاینده سازمان به دولت‌های خاص دارای تمکن مالی بالاست . 
همین طور برای جلوگیری از سو استفاده تعداد اندکی از دولت‌ها در سازمان ملل ، این پیشنهاد شده که بر اساس تیوری بازگشت منصفانه ، این قاعده اعمال شود که هر‌چه دولتی بیشتر در بودجه‌های سازمان فعالیت می‌کند سهم بیشتری در اختصاص نسبتی از درآمدها یا مبلغ قراردادهای منعقده برای آن دولت مقرر گردد . 
علاوه بر موارد مذکور ، پیش‌بینی مجازات‌های مالی سنگین برای دولت‌های متخلف با نصب یک مقام به عنوان بازرس در سازمان ملل که آیین انتخاب وی حتی‌الامکان ، بی‌نیاز از حق رای دولت‌ها بوده و بتواند بطور مستقل عمل کند ، راهگشا خواهد بود . 
* اگر نام عربستان به عنوان کودک‌کش در لیست سیاه باقی می‌ماند که اشاره به جنایت جنگی دارد چه تبعات حقوقی می‌توانست برای این کشور و متحدینش داشته باشد ؟ 
. 
یکی از نتایج عمده نظارت‌های بین‌المللی از طریق دولت‌ها یا سازمان‌های بین‌المللی ، اطلاع‌رسانی و آگاهی دادن از موارد نقض حقوق بین‌الملل یا حقوق بشر است که منجر به بسیج افکار عمومی جامعه جهانی شده و خود به عنوان عامل رعایت این حقوق در سطح ملی و بین‌المللی بر عملکرد دولت‌ها تاثیر‌گذار خواهد بود . 
مشابه این نقش را امروزه از سوی رسانه‌های جمعی هم شاهد هستیم که علاوه بر نمایش کاستی‌ها می‌تواند به راهنمایی برای رفع این نقایص هم تبدیل شوند . 
در همین راستا شورای امنیت سازمان ملل در سال 2009 طی قطعنامه‌ای در ارتباط با حمایت از غیرنظامیان در مخاصمات مسلحانه ، یکی از محورهای بسیج افکار عمومی را مدیریت صحیح اطلاع‌رسانی در درگیری‌های مسلحانه اعلام می‌کند . 
البته ده سال قبل از آن ، شورای امنیت بموجب قطعنامه 1269 این موضوع را تصدیق کرده بود که چنانچه اقتضا کند پاسداران صلح ملل متحد باید از پرسنل رسانه‌های جمعی بهره ببرند که بتوانند اطلاعات مربوط به نقض حقوق بشردوستانه یا حقوق بشر از‌جمله حمایت از کودکان را منتشر کنند . 
ارایه گزارش‌های سالانه دبیرکل در مورد کودکان و مخاصمات مسلحانه هم در این چارچوب صورت می‌گیرد . 
یکی از روش‌های موثر نظارت بر ایفای تعهدات حقوق‌بشری ، ارایه گزارشات ادواری از میزان پایبندی دولت‌ها به رعایت تعهدات حقوق‌بشری و غیره است . 
کمیته حقوق اقتصادی ، اجتماعی و فرهنگی در سال 1989 طی نخستین نظریه تفسیری خود قایل به اهداف ذیل برای فرایند گزارش‌دهی می‌گردد : تسهیل بازنگری جامع نظام‌های ملی ، تضمین نظارت عینی منظم بر اجرای حقوق ، ارزیابی میزان پیشرفت‌های حاصل شده در تحقق تعهدات مورد نظر ، شناسایی عوامل و موانع موجود در اجرای تعهدات و عملی شدن امکان تبادل اطلاعات بین دولت‌ها . 
با توجه به سابقه‌ای که از گزارش‌های دبیرکل و اقدام سایر ارکان سازمان ملل در واکنش به این گزارش‌ها در دست است ، باید گفت که اصلی‌ترین کارکرد این گزارش‌ها سیاست شرمنده‌سازی دولت‌های خاطی را دنبال می‌کند و عربستان با توجه به اینکه ریاست شورای حقوق بشر را بر عهده دارد به لحاظ حیثیتی اکراه داشته است که علیه او سابقه‌ای مبنی بر نقض حقوق بشر از سوی یک رکن اصلی سازمان ملل متحد ثبت گردد . 
ضمن اینکه هر‌چند با توجه به ترکیب و رویکرد سیاسی فعلی شورای امنیت ، احتمالی برای اقدام در چارچوب حفظ صلح و امنیت بین‌المللی متصور نمی‌توان بود و امریکا مانع از آن می‌شود که علیه عربستان قطعنامه‌ای فصل هفتمی صادر شود یا شورای امنیت اقدام به ارجاع وضعیت به دیوان بین‌المللی کیفری کند تا موضوع جنایات جنگی ارتکابی از سوی عربستان یا سایر اعضای ایتلاف آن در جنگ در یمن مورد رسیدگی قرار گیرد اما اصولا انتشار این قبیل گزارش‌ها می‌تواند مقدمه فعالیت‌های گسترده‌تر سایر نهادهای حقوق‌بشری در نظام ملل متحد از قبیل کمیساریای عالی حقوق بشر ، یونیسف و گزارشگران موضوعی شورای حقوق بشر و النهایه سازمان‌های غیردولتی باشد که همین امر در فرایندی تدریجی می‌تواند زمینه به نقد کشیده شدن عمومی‌تر و علنی‌تر وضعیت حقوق بشر در عربستان را فراهم بکند . 
از نظر بنده ، خواسته یا ناخواسته ، اقدام دبیرکل سازمان ملل متحد مبنی بر اعلام این موضوع که با فشارهای عربستان ، یکی از دردناک‌ترین تصمیمات زندگیش را برای خروج موقت نام عربستان از فهرست ضمیمه گزارش خود که از قتل حدود 600 کودک و زخمی شدن حدود 700 کودک در جنگ یمن که تاکنون بیش از 9000 کشته و 16000 زخمی حکایت می‌کند ، تاثیر واقعی خود را گذاشت و به بهترین شکل ممکن ، وجهه عربستان در برابر نظام ملل متحد مخدوش شد . 
اقدام دبیرکل سازمان ملل متحد ضمن اینکه آسیب‌پذیری جدی سازمان ملل را در اعمال نفوذ دولت‌ها به اتکای قدرت مالی خویش به نمایش عمومی گذاشت ، عربستان را در صحنه تعاملات بین‌المللی و درجه التزام خود به تعهدات حقوق‌بشری و سایر تعهدات بین‌المللی بی‌آبرو کرد و تردیدی نیست که این جریان ، زمینه‌ساز یک سلسله تحولات در نظام ملل متحد خواهد بود . 
امیری‌فر : سخنگوی احمدی‌نژاد نیستم 
تهران - ایرنا - عباس امیری  روحانی نزدیک به احمدی‌نژاد درباره مطالب منتشر شده مبنی بر منتفی شدن نامزدی احمدی‌نژاد در انتخابات آینده تاکید کرد که صرفا نظر خود را با توجه به اخبار کسب شده ، بیان کرده‌ام و سخنگوی وی نیستم . 
به گزارش ایرنا ، امیری‌فر که در دولت دهم رییس شورای فرهنگی نهاد ریاست جمهوری بود در روزهای گذشته با انتشار مطلبی در شبکه‌های اجتماعی از منتفی شدن حضور محمود احمدی‌نژاد در انتخابات 96 خبر داد و نوشت : بنابر اخبار غیررسمی 10 نفر از اعضای شورای نگهبان در جلسه غیررسمی که داشته‌اند نظرشان رد صلاحیت احمدی‌نژاد بوده است . 
وی با ارسال مطلبی برای خبرنگار سیاسی ایرنا در مورد اظهارات وی درخصوص نامزدی احمدی‌نژاد در اتنخابات آتی تاکید کرد که صرفا نظر خود را با توجه به اخبار کسب شده ، بیان کرده‌ام و بنده سخنگوی احمدی‌نژاد نیستم . 
متن مطلب امیری‌فر که در شبکه‌های اجتماعی منتشر شده است و همچنین پاسخ وی به ایرنا به این شرح است : طبق خبر موثقی که دارم کلا نامزد شدن احمدی‌نژاد منتفی است و طبق نظر ارشادی یکی از مقامات عالیرتبه نظام مقدس جمهوری اسلامی ایران سفر استانی هم بصلاح نمی‌باشد و طبق خبر موثق و دقیقی که دارم سفر استانی گرگان هم آخرین سفر استانی و بنابر اخبار غیررسمی 10 نفر از اعضای محترم شورای نگهبان در جلسه غیررسمی که داشته‌اند نظرشان رد صلاحیت بوده است و فقط دو نفر موافق ایشان بوده‌اند . 
خواهش می‌کنم غیر از این سوال نکنید که با عرض معذرت پاسخگو نخواهم بود . 
همچنین متن پاسخ تلگرامی امیری‌فر به سوال خبرنگار ایرنا در این زمینه به این شرح است : عطف به مطلب ارسالی اینجانب در خصوص کاندیداتوری احمدی‌نژاد ، جهت جلوگیری از هرگونه پیش‌داوری یادآوری کرده اینجانب صرفا نظر خود را با توجه به اخبار کسب شده ، بیان کرده‌ام و بنده سخنگوی دکتر نمی‌باشم . 
ضمن اینکه احدی نمی‌تواند ارادت اینجانب و خانواده‌ام را به شخص دکتر احمدی‌نژاد زیر سوال ببرد . 
متذکر می‌شوم من نیز آرزومند هستم که مشکلی نبوده و زمینه حضور در این مسند که به‌حق برای ایشان فقط جنبه خدمت به مملکت اسلامی را دارد فراهم گردد . 
سیام * * 1058 * * 1336 
رییس کنگره ملی کردهای فیلی عراق : نام خلیج فارس تغییر نیافتنی است قشم - ایرنا - عضو هیات‌رییسه مجمع عمومی مجمع تقریب مذاهب و رییس کنگره ملی کردهای فیلی عراق ، گفت : نام پرآوازه خلیج فارس هزاران سال قدمت دارد و این نام تغییر نیافتنی است . 
محمدسعید نعمانی روز پنجشنبه در همایش بین‌المللی « خلیج فارس ، ظرفیت‌ها و چالش‌های پیش روی » در محل پارک زیست فناوری خلیج فارس جزیره قشم ، افزود : تلاش برای تغییر این نام ، اقدامی بیهوده و ناشی از جهل سران برخی کشورهای حاشیه این خلیج است و در این ارتباط برخی کشورها بازیچه کشورهای استکباری شده‌اند و انگلیس و رسانه‌هایی مانند بی.بی.سی. آتش‌بیار این معرکه هستند . 
وی ادامه داد : عنوان کردن مسایل غیرواقعی نشان از جهل سران برخی کشورهای حاشیه خلیج فارس دارد و از این رهگذر کشورهای استعماری ، مسلمانان را چپاول می‌کنند . 
رییس کنگره ملی کردهای فیلی عراق تاکید کرد : این در حالی است که کشورهای اسلامی باید با وحدت رویه به‌دنبال استفاده از ظرفیت‌های این منطقه راهبردی جهان باشند . 
وی یادآوری کرد : در این بین برخی کشورهای استکباری نیز با حضور نظامی در منطقه ، ایران حامی دموکراسی ، صلح و ثبات را دشمن مسلمانان جلوه می‌دهند . 
وی با بیان اینکه عملکرد گروهک تروریستی داعش با هیچ اندیشه‌ای سازگار نیست ، ادامه داد : کشورهای اسلامی باید با خرد و اندیشه اسلامی مشکلات خود‌را حل کنند . 
نعمانی گفت : وحدتی که در بین مردم شیعه و سنی قشم حاکم است می‌تواند الهام بخش تمام کشورهای اسلامی باشد . 
* ** ظرفیت‌ها و چالش‌های خلیج فارس شناخته و تبیین شود دبیر کمیسیون حقوق بشر اسلامی ایران نیز در بخش‌های جانبی این همایش اظهار کرد : باید ظرفیت‌ها و چالش‌های خلیج فارس شناخته و تبیین شود . 
محمدحسن ضیایی‌فر اضافه کرد : در این ارتباط باید توجه داشت که خلیج فارس یک آبراه بسته است و نمی‌توان قوانین آبراه‌های آزاد را در این منطقه اعمال کرد . 
وی ادامه داد : بی‌شک با استفاده از قوانین بین‌المللی می‌توان مشکلات این خلیج را شناسایی و چالش‌های آن را تحلیل کرد . 
همایش بین‌المللی « خلیج فارس ، ظرفیت‌ها و چالش‌های پیش روی » با هدف گرامیداشت روز ملی خلیج فارس و تبیین نقش و جایگاه خلیج فارس از بعد ژیوپولتیک ، تاریخی ، حقوقی و حاکمیت بیش از 2500 ساله ایران بر این آب‌راه بین‌المللی ، با حضور آیت الله سیدمحمد خامنه‌ای رییس بنیاد ایرانشناسی و برخی مقام‌های علمی ایران و چند کشور خارجی در قشم برگزار شد . 
در پایان این همایش از سفرنامه دریایی ناخدا عباس دریانورد در حضور آیت الله سیدمحمد خامنه‌ای رونمایی شد . 
انتهای پیام / * سیاسی خلیج فارس قشم همایش ارتباط با سردبیر : newsroom@irna.ir تماس بی‌واسطه با مسیولین 
افتتاح 62 پروژه آموزشی برای خراسان رضوی در سال تحصیلی جدید 
هدایت‌الله هاشمی‌نسب در گفت‌وگو با خبرنگار ایسنا ، ضمن بیان مطلب فوق ، عنوان کرد : برای مهر‌ماه سال جاری این پروژه‌ها با 288 کلاس و زیربنای 42123 مترمربع به بهره‌برداری می‌رسد ، برای احداث آن‌ها نیز 520 میلیارد ریال از منابع مختلف هزینه شده است . 
وی با اشاره به اینکه 50 درصد دانش‌آموزان استان در مشهد تحصیل می‌کنند ، ادامه داد : در شهر مشهد 17 پروژه با 93 کلاس و زیربنای 13682 مترمربع با هزینه‌ای معادل 154 میلیارد ریال در مهر‌ماه به بهره‌برداری می‌رسد . 
مدیرکل نوسازی ، توسعه و تجهیز مدارس استان تصریح کرد : منطقه تبادکان ، نواحی یک ، پنج و هفت مشهد و شهرهای تربت‌جام ، خواف و گلبهار بیشترین نیاز را به فضای آموزشی جدید دارند . 
وی اضافه کرد : این مناطق علاوه بر پروژه‌هایی که در سال جاری در آن‌ها افتتاح می‌شود به 42 پروژه در مقاطع ابتدایی و متوسطه نیاز شدید دارند . 
هاشمی‌نسب خاطرنشان کرد : احداث محله‌های جدید مسکن مهر ، مهاجرت از روستا به شهر و در برخی مناطق مانند خواف و تربت‌جام ، افزایش جمعیت از‌جمله علت‌هایی است که در این مناطق با کمبود فضای آموزشی مواجه شده‌ایم . 
مدیرکل نوسازی ، توسعه و تجهیز مدارس استان اظهار کرد : از مردم و خیران انتظار داریم مانند گذشته دولت را در احداث پروژه‌های جدید همچنین تکمیل پروژه‌های نیمه‌تمام یاری کنند . 
انتهای پیام 
دولت حل مشکلات واحدهای صنعتی استان مرکزی را مدنظر قرار دهد 
به گزارش خبرنگار مهر ، آیت‌الله قربانعلی دری نجف آبادی پیش‌از‌ظهر یکشنبه در مراسم سخنرانی عمومی رئیس جمهور در ورزشگاه پنجم مرداد اراک اظهار داشت : از خداوند متعال سپاسگزاریم که به ملت رشید و بزرگ ایران اسلامی ، امام راحل را عنایت فرمودند تا بزرگترین انقلاب دینی را در جهان شکل دهند . 
وی افزود : خداوند را سپاسگزاریم که جمع فرهیخته‌ای از مردم شریف استان مرکزی دعوت امام راحل را لبیک گفتند و زحمات بنیان‌گذار انقلاب باعث تدوین قانون افتخار آمیز ایران اسلامی شد که در این قانون‌محور و رکن اساسی ، مقام معظم ولایت و رهبری است . 
نماینده ولی‌فقیه در استان مرکزی بیان کرد : امروز خداوند را سپاس می‌گوییم که مردم‌سالاری به عنوان یک اصل روشن و شفاف در ایران اسلامی به عنوان قاعده و قانون مورد توجه هست و مردم در تمام عرصه‌ها نقش‌آفرین هستند . 
دری نجف آبادی تصریح کرد : یکی از کلیدی‌ترین مسئولیت ها در کشور ، مسئولیت ریاست جمهوری و وزارت است که این افراد با انتخاب مستقیم مردم و یا نمایندگان مردم انتخاب می‌شوند و در دوره جدید یکی از دوستداران و فرهیختگانی که در دوران انقلاب و در جامعه روحانیت نقش موثری داشتند امروز کشتی اجرایی کشور را عهده‌دار هستند . 
وی خاطرنشان ساخت : امروز در بعد بین‌المللی زمینه عزت و اقتدار و در بعد داخلی بستر امنیت و سلامت و بهداشت جامعه ، محقق شده و امیدواریم برنامه‌ریزی‌های مناسب برای تحقق اقتصاد مقاومتی مورد توجه قرار گیرد . 
نماینده ولی‌فقیه در استان مرکزی افزود : مساله محیط‌زیست و مشکلات صنایع استان مرکزی نیز از دغدغه‌های کنونی استان مرکزی هستند و همچنین تحول در معیشت مردم و مساله کمبود آب نیز از مشکلات استان مرکزی است که امیدواریم بسترسازی برای رفع آنها در سفر هیات دولت به این استان مورد توجه قرار گیرد . 
دری نجف آبادی همچنین سخنان خود را با آرزوی سلامتی برای مقام معظم رهبری و رئیس جمهور از خداوند منان ، پایان داد . 
مطهری به ظریف : از سخنان شما تحقیر مجلس برداشت می‌شد , ظریف : عذرخواهی می‌کنم 
سخنان وزیر خارجه در سیاسی دانستن سوال نماینده نزدیک به جبهه پایداری با حواشی در صحن مجلس همراه شد . 
مطهری به ظریف : از سخنان شما تحقیر مجلس برداشت می‌شد , ظریف : عذرخواهی می‌کنم 
- همشهری آنلاین : سخنان وزیر خارجه در سیاسی دانستن سوال نماینده نزدیک به جبهه پایداری با حواشی در صحن مجلس همراه شد . 
به گزارش خبرآنلاین ، علی مطهری که ریاست جلسه علنی یکشنبه - 11 مهر - مجلس را برعهده داشت بعد از طرح سوال از سوی کریمی قدوسی و پاسخی که وزیر خارجه به این سوال داد ، گفت : تحث تاثیر فضای جلسه ، برخی کلمات توسط دکتر ظریف مطرح شد که احیانا تحقیر مجلس تلقی میشد ، کلماتی که نباید استفاده شود که موجب تحقیر مجلس شود . 
وی افزود : جمله‌ای که آقای ظریف گفتند این بود که برای حفظ احترام اجازه نخواهم داد هیچ یک از همکارانم در صحن مجلس مورد سئوال قرار گیرد . 
باید بگویم که هر نماینده‌ای آزاد است که از مسئولان سئوال کند . 
به هر حال ما این‌ها را سهو لسان می‌دانیم و نمی‌خواهیم بگوییم عمدی در بیان آن داشته‌اند . 
مطهری ادامه داد : از سوی دیگر نیت افراد در طرح سئوال هم نباید موضوعیت داشته باشد که این سئوال‌کننده چه نیتی دارد ، هر نیتی داشته باشد او آزاد است که حرفش را بزند . 
اشاره مطهری به بخشی از سخنان ظریف بود که طرح این سوال را سیاسی‌کاری دانسته بود . 
مطهری در ادامه یادداشت ظریف را خطاب به نمایندگان قرائت کرد که در آن آمده بود ؛ اگر صحبت‌های بنده را به‌دقت گوش کنید ، توهینی نداشتم ، به هر حال اگر برداشت توهین شده است از نمایندگان عذرخواهی میکنم . 
این عذرخواهی ظریف با احسنت گفتن نمایندگان روبرو شد . 
در ادامه ظریف با اجازه از رییس جلسه پشت تریبون قرار گرفت و بار دیگر تاکید کرد قصد توهین به نمایندگان مجلس که نماینده آحاد ملت هستند را نداشته است . 
کارشناس هواشناسی گیلان : هوای گیلان بارانی می‌شود / کشاورزان خزانه‌های برنج را بپوشانند . 
خبرگزاری فارس : هوای گیلان بارانی می‌شود / کشاورزان خزانه‌های برنج را بپوشانند . 
کارشناس هواشناسی گیلان با بیان اینکه هوای این استان تا اواسط هفته آینده بارانی پیش بینی می‌شود ، گفت : بارش تگرگ و وقوع رعد‌و‌برق نیز دور از انتظار نیست . 
مهدی کوثری امروز در گفت‌وگو با خبرنگار فارس در رشت با اشاره به وضعیت هوای گیلان اظهار کرد : امروز آسمان گیلان ابری و نیمه‌ابری و بارندگی است . 
وی با بیان اینکه دمای فعلی رشت 17 درجه است ، افزود : دمای رشت نسبت به روز گذشته در این ساعت پنج درجه افزایش دارد و رطوبت نسبی هوا 83 درصد است . 
کارشناس هواشناسی گیلان با بیان اینکه تا اواسط هفته آینده هوای این استان بارانی است ، تصریح کرد : در این مدت هوای گیلان مه‌آلود و بارش باران است . 
وی ادامه داد : با توجه به بارش باران بهاری ، تگرگ و وقوع رعد‌و‌برق دور از انتظار نیست و جاده‌ها لغزنده بوده و موجب کاهش دید افقی می‌شود که رانندگان باید در این شرایط دقت بیشتری کنند . 
کوثری با اشاره به اینکه به دلیل تغییر شرایط جوی شالیکاران مراقب خزانه‌های برنج باشند ، گفت : کشاورزان خزانه‌های برنج را برای جلوگیری از آسیب‌های ناشی از بارندگی بپوشانند . 
وی هوای گیلان برای فردا را ابری و نیمه‌ابری و همراه با بارندگی پیش‌بینی کرد و یادآور شد : در شبانه‌روز گذشته رودبار با 40 درجه گرم‌ترین و لاهیجان با 13 درجه دما خنک‌ترین شهرهای گیلان بودند . 
کارشناس هواشناسی گیلان درباره وضعیت دریا ، خاطرنشان کرد : دریا برای انجام فعالیت دریانوردی امروز با احتیاط مناسب و فردا نامناسب است . 
نماینده مجلس : منشور حقوق شهروندی باید ضمانت اجرایی داشته باشد 
تهران - ایرنا - نماینده مردم جیرفت در مجلس شورای اسلامی گفت : منشور حقوق شهروندی باید ضمانت اجرایی داشته باشد . 
یحیی کمایی پور روز شنبه در گفت‌و‌گو با خبرنگار گروه فرهنگی ایرنا افزود : اگر منشور حقوق شهروندی که هفته گذشته توسط رئیس جمهوری امضا شد ، جنبه تبلیغاتی نداشته باشد و بتواند گره‌ای از مشکلات اجتماعی بگشاید ، امری خوب و پسندیده است . 
وی با بیان اینکه درگذشته نیز قوه قضاییه مرجعی به‌نام حقوق شهروندی ایجاد کرده بود ، اظهار کرد : متاسفانه این مرجع اجرایی نشد و در حد طرح و نام باقی ماند . 
نماینده مردم جیرفت در مجلس شورای اسلامی ادامه داد : باید ضمانت اجرایی لازم از سوی دولت درباره منشور حقوق شهروندی دیده شود تا شاهد توفیقات خوب در این زمینه باشیم . 
کمایی پور تصریح کرد : با امضای منشور حقوق شهروندی توسط رئیس جمهوری ، در محافل سیاسی و قضایی موضع‌هایی بوجود آمد که دولت باید برای اجرای این منشور وارد عمل شود . 
به گفته وی ، استقلال ، آزادی ، وحدت ملی و موازین اسلامی ، عدم مخالفت با اسلام و مصالح عمومی و حقوقی دیگران از موارد حقوق شهروندی است که باید در جامعه به آن احترام گذاشت . 
منشور حقوق شهروندی با هدف استیفا و ارتقای حقوق شهروندی و به منظور تدوین « برنامه و خط‌مشی دولت » ، موضوع اصل 134 قانون اساسی ، تنظیم شده و شامل مجموعه‌ای از حقوق شهروندی است که یا در منابع نظام حقوقی ایران شناسایی شده‌اند و یا دولت برای شناسایی ، ایجاد ، تحقق و اجرای آن‌ها از طریق اصلاح و توسعه نظام حقوقی و تدوین و پیگیری تصویب لوایح قانونی یا هرگونه تدبیر یا اقدام قانونی لازم تلاش جدی و فراگیر خود را معمول خواهد داشت . 
برای دستیابی به این هدف همکاری سایر قوا و نهادها و مشارکت مردم ، تشکل‌ها ، اتحادیه‌های صنفی ، سازمان‌های مردم نهاد و بخش خصوصی ضروری است . 
مواد مختلف این منشور باید در هماهنگی و سازگاری با یکدیگر و در چارچوب نظام حقوقی موجود تفسیر و اجرا شود و نباید سبب کاهش حقوق شهروندان ایرانی و اتباع سایر کشورها شناسایی شده در قوانین و یا تعهدات بین‌المللی کشور شود . 
فراهنگ * * 9022 * * 1027 * * خبرنگار : رقیه نوری * * انتشار دهنده : محمدجواد دهقانی 
احتمال از سرگیری مذاکرات آمریکا و روسیه در مورد بحران سوریه 
پایگاه خبری تحلیلی انتخاب ( Entekhab.ir ) : منابع خبری از احتمال از سرگیری مذاکرات میان روسیه و آمریکا در خصوص بحران سوریه خبر دادند . 
به گزارش انتخاب به نقل از بی بی سی ، منابع خبری اظهار کرده‌اند که احتمالا روسیه و آمریکا دور دیگری از گفتگوها درخصوص بحران سوریه امروز پنچشنبه ( 22 سپتامبر / اول مهر ) برگزار کنند . 
دو کشور در طول چند روز گذشته در خصوص حمله به کاروان کمکهای امدادی در سوریه با یکدیگر درگیری لفظی پیدا کردند . 
در اثر حمله هوایی روز دوشنبه ( 19 سپتامبر ) به یک کاروان بین‌المللی کمک‌رسانی در استان حلب سوریه 20 غیرنظامی کشته شدند که آمریکا روسیه را مسئول می‌داند . 
حمله دوشنبه ساعاتی پس از آن صورت گرفت که دولت سوریه پایان آتش‌بس یک هفته‌ای که با میانجیگری آمریکا و روسیه به دست آمده بود را اعلام کرد . 
سه‌شنبه 20 سپتامبر هم در یک حمله هوایی دیگر به یک درمانگاه و دو آمبولانس ، چهار پرستار و یک راننده آمبولانس کشته شدند . 
مسکو مشارکت در حمله روز دوشنبه به کاروان کمکی سازمان ملل را رد کرده است . 
وزارت دفاع روسیه گفته است که یک هواپیمای بدون سرنشین آمریکایی در زمان حمله در آن ناحیه بوده است . 
به دنبال حملات اخیر به نیروهای پزشکی و امدادرسان در استان حلب ، وزیر امور خارجه آمریکا خواستار توقف پروازها در شمال سوریه شده است . 
گزارش شده است که آقای کری در گفتگوهای تازه با مقامات روسیه بار دیگر بر توقف پروازها در شمال سوریه تاکید خواهد کرد . 
همزمان دولت سوریه هرگونه اقدام این‌چنینی را نقض حاکمیت خود خوانده است . 
سازمان ملل که پس از حمله دوشنبه گفته بود کمک‌رسانی در سوریه را متوقف کرده گفت که مقدمه‌چینی برای ارسال کاروان‌های تازه به سوریه را از سر گرفته و امیدوار است بتواند به مردم نواحی تحت محاصره در اسرع وقت کمک برساند . 
جنگ پنج‌ساله سوریه بیش از 250 هزار کشته و 11 میلیون نفر آواره به جای گذاشته است . 
اخطار رئیس کمیسیون بهداشت به تیم اقتصادی دولت 
رئیس کمیسیون بهداشت و درمان مجلس ، در حالی از عدم حمایت وزارت اقتصاد ، بانک مرکزی و بیمه‌ها از برنامه تحول سلامت ، انتقاد کرد که پیش‌تر ، دکتر مسعود پزشکیان ، رئیس کمیسیون بهداشت و درمان مجلس درخصوص غلط بودن راه به دولت تذکر داده و گفته بود : « درخواست ما این بود که قانون نوشته شده درخصوص طرح تحول سلامت اجرایی شود ، اما آنها از قانون فقط اعتبار درنظر گرفته شده را هزینه کردند . » 
دکتر علی نوبخت که برادرش محمدباقر نوبخت در راس سازمان برنامه و بودجه دولت قرار دارد و به نظر می‌رسد روابط خوبی با دولتی‌ها داشته باشد ، گفت : اخطار می‌دهم چرا‌که ما تحمل این بی‌نظمی در تیم اقتصادی دولت را نداریم و از این تیم می‌خواهیم به وزارت بهداشت کمک کنند . 
از آغاز دولت حسن روحانی تاکنون ، اختلاف نظرها درباره طرح تحول سلامت ، وضعیت این طرح بزرگ دولت را در ابهام قرار داده است . 
درحالی که بدهی بزرگ بیمه سلامت و فشار اقتصادی ناشی از آن ، باعث شد تا تعاملی میان وزارت بهداشت و کمیسیون بهداشت شکل بگیرد و با تصویب اوراق‌قرضه 8 هزار میلیاردی ، طرح تحول سلامت را از شکست رهایی بخشد . 
اگر‌چه پیش از این بسیاری از چهره‌های اقتصادی منتقد دولت ، درباره عواقب مالی طرح تحول سلامت هشدار داده بودند و حتی بسیج دانشجویی 23 دانشگاه علوم پزشکی در نامه‌ای نسبت به عواقب ورشکستگی طرح تحول هشدار دادند اما رئیس کمیسیون بهداشت مجلس نظر دیگری دارد . 
علی نوبخت ، ضمن‌اینکه طرح تحول نظام سلامت را یک طرح انقلابی برای ارائه خدمات در حوزه سلامت به مردم ایران می‌داند ، می‌گوید : من خودم یکی از هواداران این طرح هستم اما متاسفانه این طرح به دلیل گستردگی پوشش بیمه‌ای پیش‌از برنامه‌ریزی اولیه دچار کمبود منابع مالی شد . 
رئیس کمیسیون بهداشت می‌گوید : متاسفانه برخی برای پرداخت اعتباری که مجلس تصویب کرده است امروز و فردا می‌کنند و این افراد نزد خدا و مردم مسئول هستند . 
وی بر لزوم تداوم اجرای این برنامه تاکید کرد و افزود : برای تداوم اجرای این برنامه نیاز به‌صرفه جویی در همه حوزه‌های نظام سلامت است و باید هم مردم و هم دولتمردان به این مورد توجه ویژه کنند . 
نوبخت از وزارت اقتصادی و دارایی و بانک مرکزی و بیمه‌ها نیز گلایه کرده و ضمن اشاره به نارضایتی از عدم حمایت آنها از برنامه تحول سلامت ، افزود : اخطار می‌دهم چرا‌که ما تحمل این بی‌نظمی در تیم اقتصادی دولت را نداریم و از این تیم می‌خواهیم به وزارت بهداشت کمک کنند چرا‌که همه ، مسئولیت و خدمات را از این وزارتخانه می‌خواهند . 
متاسفانه برخی برای پرداخت اعتباری که مجلس تصویب کرده است امروز و فردا می‌کنند و این افراد نزد خدا و مردم مسئول هستند و باید این اعتبارات به سازمان بیمه سلامت داده شود تا آنها معوقات دانشگاه‌های علوم پزشکی و بیمارستان‌ها را پرداخت کنند . 
معاون وزیر بهداشت : رضایت مردم از اجرای طرح تحول سلامت دلگرم‌کننده است 
ایلام - ایرنا - معاون درمان وزیر بهداشت ، درمان و آموزش پزشکی گفت : رضایت‌مندی مردم از خدمات وزارت بهداشت و اجرای طرح تحول سلامت در مراکز درمانی دولتی توسط دانشگاه‌های علوم پزشکی کشور با وجود مشکلات و کمبودها قابل‌تحسین ، روحیه‌بخش و دلگرم‌کننده است . 
محمد آقاجانی روز چهارشنبه در نشست با اعضای هیات رئیسه و مسئولان بیمارستان‌های دولتی استان ایلام اظهار کرد : این موفقیت‌ها و رضایت‌مندی مردم از عملکرد وزارت بهداشت و دانشگاه‌های علوم پزشکی کشور مرهون حمایت‌ها و رهنمون‌های عالمانه و دلسوزانه رهبری ، توجه ویژه رئیس جمهوری به حوزه درمان و سلامت جامعه ، هدایت و مدیریت موثر وزیر بهداشت و مسئولیت پذیری و اهتمام مسئولان دانشگاه‌های علوم پزشکی در نقاط مختلف کشور نسبت به اجرای مطلوب این طرح است . 
وی افزود : اجرای طرح تحول نظام سلامت موجب ایجاد حس اعتماد عمومی در بین مردم ، نظام و دولت و افزایش سرمایه‌های اجتماعی شده است وبا اجرای این طرح بخشی از دغدغه‌های رهبری در خصوص سلامت جامعه و هزینه‌های درمانی مرتفع شده است . 
وی افزود : قبل از اجرای طرح تحول مشکلات عدیده‌ای درحوزه بهداشت وجود داشت اما با اجرای این طرح و طبق نظرسنجی‌هایی که اخیرا انجام شده بالاترین رضایتمندی عمومی دربین دستگاه‌های دولتی به وزارت بهداشت اختصاص یافت . 
آقاجانی یادآور شد : طرح تحول سلامت با وجود سختی‌هایی چون کمبود تجهیزات ، امکانات و زیرساخت‌ها به خوبی اجرا شده و البته دستیابی به وضعیت مطلوب نیازمند زمان است و هدف وزارت بهداشت ارائه مطلوب‌ترین خدمات به مردم و تلاش برای تکمیل و تجهیز مراکز درمانی کشور است . 
معاون درمان وزیر بهداشت ، درمان و آموزش پزشکی همچنین برای راه‌اندازی و تجهیز انژیوگرافی با راه‌اندازی بخش‌های ERCP ، بیس موقت قلب و دستگاه اکومری پیشرفته در استان ایلام قول مساعد داد و گفت : وزارت بهداشت در خصوص جذب نیروهای متخصص و فوق‌تخصص توجه ویژه به استان‌های محروم دارد و به استان ایلام نیز به واسطه مرز مهران و اجتماع بزرگ اربعین از نگاه خاصی در وزارت برخودار است . 
وی همچنین از اختصاص 150 میلیارد ریال کمک‌هزینه تکمیل بیمارستان 361 تختخوابی ایلام در سال جاری خبر داد و تامین و تجهیز 220 قلم تجهزات پزشکی شامل ویدئوآندرسکوپ ، کاستروسکوپ ، اکوکاردیوگرافی ، DDR ، سنوگرافی ، ماشین بیهوشی ، ماموگرافی ، رادیولوژی دیجیتال و .. . 
را از دیگر اقدام‌های وزارت بهداشت برای مراکز درمانی استان ذکر کرد که بخش عمده‌ای از این تجهیزات در مراکز درمانی استان نصب شده است . 
دکتر علی دلپیشه رئیس دانشگاه علوم پزشکی ایلام هم گفت : کاهش چشمگیر پرداختی هزینه‌ها از جیب مردم سطح رضایت مراجعه کنندگان را افزایش داده است و با وجودی که کادر درمانی از پرداختی مناسب و به‌موقع برخودار نیستند اما با این وجود با دلگرمی و تعهد حرفه‌ای به مردم و بیماران خدمت می‌کنند . 
در ادامه این نشست که در سالن کنفرانس‌های معاونت غذا و داوری دانشگاه علوم پزشکی برگزار شد ، اعضا به بیان مشکلات و خواسته‌های کاری خود و مراکز محل خدمت خود پرداختند . 
خبرنگار : زهرا موسوی * انتشار دهنده : عباسعلی نقی‌یان 7172.6034 / 1596 
مهمترین اخبار هفته جاری که به‌نام کار و کارگر نامگذاری شده به اخبار حوزه کار و تجلیل از مقام کارگران اختصاص داشت و مهمترین خبر بخش تعاون نیز مربوط به تشکیل بانک قرض‌الحسنه تعاون بود . 
به گزارش خبرنگار ایسنا ، هفته‌ای که گذشت برای جامعه کارگری با جنب و جوش و تب و تاب خاصی همراه بود . 
وزیر تعاون ، کار و رفاه اجتماعی از بیمه 11 میلیون کارگر غیر رسمی در سال گذشته خبر داد و گفت که امسال بیمه فراگیر اجتماعی را برای بازنشستگان دنبال خواهیم کرد . 
ربیعی تامین امنیت شغلی ، حفظ اشتغال موجود و مقابله با اجحاف در حق کارگران را مهم‌ترین رویکردهای وزارت کار در سال جاری برشمرد . 
وزیر کار همچنین از افزایش بودجه بیمه زنان سرپرست خانوار به 30 میلیارد تومان خبر داد و گفت : تلاش می‌کند که در سال آینده این رقم دو برابر شود . 
وی از تدوین سند سیاستی ارتقای جایگاه زن در ایران خبر داد و گفت : این سند به کمیسیون اجتماعی دولت ارجاع شده و تا یک ماه آینده مراحل نهایی خود‌را برای طرح در دولت دنبال خواهد کرد . 
ربیعی درعین حال از اختصاص بخش اعظمی از منابع صندوق کارآفرینی امید به زنان خبر داد و گفت : از مجموع 1200 میلیارد تومانی که صندوق کارآفرینی امید برای اشتغال در سال 94 در نظر گرفت بخش اعظمی از آن به حوزه زنان اختصاص یافت و در سال 95 درصد بیشتری از این وام را به زنان به ویژه زنان روستایی و زنان علاقمند به فعالیتهای دانش‌بنیان اختصاص خواهیم داد . 
خبر پرداخت حق مسکن سال 95 به کارگران مشمول قانون کار خبر دیگری بود که از سوی معاون روابط کار وزیر کار اعلام شد . 
به گفته سید حسن هفده‌تن از ابتدای امسال حق مسکن قابل پرداخت بوده و جزو مطالبات معوق قرار نخواهد گرفت . 
وی تصریح کرد : مکاتبات اولیه برای تصویب حق مسکن امسال در هیات دولت آماده شده است و پس از امضای وزیر کار و تصویب در هیات وزیران در فیش‌های حقوقی کارگران اعمال خواهد شد . 
معاون وزیر کار درباره علت عدم اجرای مصوبه حق مسکن سال گذشته نیز اظهار کرد : مصوبه بدوی در شورای عالی کار تصویب شد منتها در دولت به دلیل مباحث بودجه‌ای مسکوت ماند و امسال به دلیل تقاضای مجدد اعضای شورای عالی کار و موافقت وزیر بررسی و تصویب این مصوبه از سر گرفته شد . 
در هفته‌ای که گذشت حسن صادقی رییس اتحادیه پیشکسوتان جامعه کارگری از دولت خواست تا موضوع ادغام صندوق‌های بیمه‌ای را ادامه ندهد و گفت که اموال سازمان تامین اجتماعی متعلق به کارگران است . 
وی با بیان اینکه بی‌توجهی به مساله معیشت کارگران موجب نابسامانی در روابط کار و افزایش آسیب‌های اجتماعی در قشر حداقل بگیر می‌شود ، تصریح کرد : دستمزد و حقوقی که کارگران می‌گیرند پاسخگوی نیازهای معیشتی آنها نیست به‌نحوی‌که این رقم تنها 13 روز از زندگی آنها را تامین می‌کند . 
دبیرکل خانه کارگر نیز در هفته کار و کارگر امنیت شغلی را مهم‌ترین خواسته کارگران عنوان و بر ضرورت ایجاد بستر اشتغال برای زنان و جوانان جویای کار تاکید کرد . 
وی با اشاره به دوبرابر شدن نرخ بیکاری زنان و جوانان ، تصریح کرد : هم اکنون جوانان در دانشگاهها مشغول تحصیل هتسند و به آینده شغلی خود می‌اندیشند لذا دولت تدبیر و امید باید در جهت حل این مشکل اقدام کند . 
محجوب همچنین گفت : بسیاری از بازنشستگان خواهان همسان‌سازی حقوق خود هستند و امیدوارند که افزایش حقوق و دستمزد آنها به مجرد افزایش دستمزد کارگری اعلام شود . 
تشکیل بانک قرض‌الحسنه تعاون از دیگر خبرهای هفته جاری بود . 
آنطور که بهمن عبداللهی رییس اتاق تعاون ایران گفته ، بانک قرض‌الحسنه تعاون به‌زودی تشکیل در می‌شود و اتاق تعاون درحال فراهم کردن مقدمات تشکیل بانک است . 
به گفته وی شکل حقوقی این بانک تعاونی است و راه‌اندازی آن برای تعاونگران صرفه اقتصادی خواهد داشت . 
عبداللهی فعال نبودن بیمه تعاون را یک مشکل اساسی دانست و گفت : باید بیمه دومی برای بخش تعاون ایجاد کنیم . 
رییس اتاق تعاون ایران توسعه صادرات غیرنفتی در بخش تعاون را حایز اهمیت دانست و افزود : تعاون نزدیکترین بخش به روح سیاستهای اقتصاد مقاومتی است و باید در همه محورهای این سیاستها فعال شود که یکی از این محورها توسعه صادرات غیرنفتی است . 
اعلام فقدان امنیت شغلی به عنوان بزرگترین دغدغه زنان کارگر از دیگر خبرهایی بود که این هفته انتشار یافت . 
به گفته رییس اتحادیه سراسری زنان کارگر ، شرایط کار برای زنان کارگر به گونه‌ای است که از پایین بودن حقوق و دستمزد ، قراردادهای کوتاه‌مدت و نبود شرایط کار برابر رنج می‌برند در حالی که باید از ظرفیت 50 درصدی جامعه زنان استفاده شود . 
جلودارزاده افزود : اگر قرار است تا سال 1404 ایران را به کشوری توسعه یافته تبدیل کنیم دولتمردان نباید از زنان غافل شوند و نقش آنها در توسعه پایدار و رسیدن به مرزهای توسعه‌یافتگی را نادیده بگیرند . 
به اعتقاد رییس اتحادیه زنان کارگر ، نسل بی‌انگیزه و علاقمند به پشت میز نشینی امروز فرزندان کسانی هستند که از محیط‌های کاری به محیط‌های خانه رانده شده‌اند . 
وی بر لزوم بهره‌گیری زنان سرپرست خانوار از آموزشهای رایگان فنی و حرفه‌ای تاکید و ابراز امیدواری کرد : با تبدیل صندوق حمایت از فرصتهای شغلی به صندوق کارآفرینی امید ، زنان کارگر ، تعاونگر و کارآفرین خود اشتغالزا شوند و از فرصتهای شغلی موجود به نحو شایسته بهره‌برداری کنند . 
انتهای پیام 
جریمه برخی مدیران شرکتهای بورسی 
رئیس سازمان بورس و اوراق بهادار از معامله روزانه 1200 میلیارد تومان در بورس خبر داد و گفت : برخی مدیران شرکتهای بورسی به دلیل افشای اطلاعات ، 120 تا 250 میلیون تومان جریمه شدند . 
به گزارش مهر ، شاپور محمدی در گفتگوی ویژه خبری شبکه دو سیما گفت : چشم‌انداز بازار سرمایه روشن است و به نظر می‌رسد سود شرکت‌ها نسبت به گذشته بهتر شده و تامین مالی آنها نیز روند مناسبی پیدا کرده است . 
رئیس سازمان بورس و اوراق بهادار افزود : روزانه در بورس هزار تا هزار و 200 میلیارد تومان معامله صورت می‌گیرد که در نوع خود رقم قابل توجهی است . 
امروز ( سه‌شنبه ) هم شاخص بورس به 79 هزار و 390 واحد رسید که نسبت به ابتدای سال 94 از رشد 27 درصدی برخوردار شده است . 
وی درباره بسته شدن 71 نماد در بازار سرمایه نیز گفت : عمده این نمادها به بانک‌ها ، خودروسازی و مپنا برمی‌گردد و ما برای اینکه مانع از اطلاعات مبهم و غلط به متقاضیان باشیم ، فعلا آن را بسته نگه داشتیم تا شرایط شفاف‌سازی محیا و اطلاعات دقیق ارائه شود . 
محمدی افزود : البته یکی دیگر از علت‌های بسته شدن این نمادها به بانک مرکزی مرتبط است ؛ چرا‌که این بانک برای نظارت بر روی بانک‌ها در صدد استانداردسازی رویه‌ها است و ما نیز همزمان تلاش می‌کنیم تا این بسته ماندن ، بیش از این طول نکشد ؛ هر‌چند کل نمادهایی که بسته شده 10 درصد کل بازار سرمایه را تشکیل نمی‌دهد و بازار را قفل نمی‌کند . 
رئیس سازمان بورس و اوراق بهادار در پاسخ پرسشی در باره علت فعال نبودن برخی نرم‌افزارها و یا سامانه معاملات نیز گفت : این سامانه به علت 8 سال تحریم از دسترس خارج شده بود که با همکاری متخصصان فنی کشورمان ، مشکلات آن را رفع کردیم و تنها 8 مورد قطعی سامانه داشتیم . 
بر این اساس ، قرار است با قراردادی که با یکی از شرکت‌ها می‌بندیم ؛ حداکثر ظرف هشت ماه سامانه را کارآمد و به‌روزرسانی کنیم . 
وی درباره افشای اطلاعات شرکت‌ها به صورت غیر قانونی در شبکه‌های مجازی پیش‌از ارائه آن در بورس گفت : مسلما اگر افشای اطلاعاتی صورت گیرد ، بدون اغماض متخلفان را به قوه قضاییه معرفی و از آن طریق پیگیری می‌کنیم و در این باره از پلیس فتا هم درخواست کمک کرده‌ایم . 
محمدی افزود : البته از نوع دیگر افشای اطلاعات مشکلی در تاخیر در ارائه اطلاعات آن هم از سوی مدیران برخی شرکتها در بورس داشتیم که حتی منجر به جریمه 120 تا 250 میلیونی برخی از این مدیران شد . 
رئیس سازمان بورس اوراق بهادار همچنین در پاسخ به این پرسش که آیا عرضه و فروش اوراق خزانه از جانب دولت آن هم با سود بالا ، بازار سرمایه را تحت تاثیر قرار نمی‌دهد و به سایر شرکت‌ها آسیب نمی‌رساند ، گفت : مجموع اوراق‌قرضه 17 هزار میلیارد تومان است که در برابر 600 هزار میلیارد تومان بازار سرمایه ، رقم قابل ملاحظه‌ای نیست و تاثیر منفی نخواهد داشت ؛ بنابراین گاهی دولت برای رفع برخی مشکلات مثلا مشکل پرداخت مطالبات گندم کاران ناچار به فروش اوراق آن هم در بورس می‌شود . 
حسن خمینی : به فرموده امام ، هاشمی زنده است چون نهضت زنده است 
تولیت آستان امام خمینی (ره) با صدور پیامی درگذشت آیت‌الله هاشمی رفسنجانی را تسلیت گفت . 
به گزارش حوزه احزاب خبرگزاری فارس ، در پی درگذشت آیت‌الله هاشمی ، حسن خمینی تولیت آستان امام خمینی (ره) با صدور پیامی درگذشت وی را تسلیت گفت . 
در این پیام آمده است : درگذشت یار بی‌همانند و فرزند معنوی امام ، حضرت آیت‌الله حاج شیخ اکبر هاشمی رفسنجانی رضوان‌الله‌تعالی‌علیه و حشره الله مع انبیائه و اولیائه چنان سنگین و ناباوارانه بود که تنها لطف الهی می‌تواند تسلی‌بخش جان و روح ما باشد . 
کیست که از انقلاب اسلامی ایران خاطره‌ای داشته باشد و در آن حضور موثر و کم‌مانند هاشمی را نیابد . 
در این پیام آمده است : همراهی این مجاهد خستگی‌ناپذیر از قبل از شروع انقلاب با امام خمینی و حضور در هر صحنه‌ای که امام می‌فرمود ، در لحظه‌لحظه زندگی ایشان مشهود و متجلی است . 
از فرماندهی دفاع مقدس تا مدیریت سازندگی کشور ، از شورای انقلاب تا ریاست مجلس ، از نقش بی‌بدیل در تعیین رهبری پس از امام تا ریاست خبرگان و مجمع تشخیص مصلحت نظام ، از زندان و رفتن تا پای اعدام تا نمایندگی امام برای حل هر معضله و بحران ، از ترور فیزیکی توسط فرقان تا ترور شخصیت توسط دشمنان و نابخردان ، همه و همه گواه و رد پای هاشمی در تاریخ این مرز‌و‌بوم است . 
« هاشمی قامت رعنای گفتمان آزادی‌خواه و معتدل در جامعه افراط زده ماست . 
فرزند روستای دوردست رفسنجان که هوش سرشار ، استعداد ناب ، قدرت تحلیل شگرف و شجاعت مثال‌زدنی را همراه با عشق به پیامبر و اهل‌بیت ایشان ، اسلام ، ایران و امام ، در جان و روح خویش نهادینه ساخته بود . 
فقدان آیت‌الله هاشمی نه تنها درگذشت استوانه محکم خردورزی بود بلکه فقد خوبی‌هایی است که از امام برای ما به یادگار مانده بود . 
ایمان وی به مردم این سرزمین و انتخاب صحیح ایشان و امید به آینده درخشان این سرزمین برای هر آشنای وی ملموس بود و بهترین شاهد برای این مدعا حضور چندین باره وی در عرصه‌های مختلف انتخابات و کسب رای از مردم ایران است . 
» 
این پیام تصریح کرده است : هاشمی در میان ما زنده است . 
با ما خواهد ماند . 
و در جان و روان ایران جریان خواهد داشت . 
چراکه به فرموده امام ، هاشمی زنده است چون نهضت زنده است . 
اینجانب این مصیبت جانکاه را به همه مردم ایران ، مقام معظم رهبری و به فرزندان و همسر مقاوم و مجاهدشان و به همه دوستداران ایشان تسلیت گفته ، برای ایشان حشر با اولیا الهی و امام و شهیدان مسئلت دارم . 
انتهای پیام / 
شناسایی 3 هزار خانه برای اسکان زائران در عراق اعزام هزار روحانی به موکب‌های عراق 
رییس اتحادیه رادیو و تلویزیون‌های عراق گفت : امسال 1000 روحانی به موکب‌های عراق اعزام می‌شوند که 200 نفر عرب‌زبان و 800 نفر فارسی‌زبان هستند . 
شناسایی 3 هزار خانه برای اسکان زائران در عراق اعزام هزار روحانی به موکب‌های عراق 
دین و اندیشه دین - همشهری آنلاین : رییس اتحادیه رادیو و تلویزیون‌های عراق گفت : امسال 1000 روحانی به موکب‌های عراق اعزام می‌شوند که 200 نفر عرب‌زبان و 800 نفر فارسی‌زبان هستند . 
به گزارش ایسنا ، حجت‌الاسلام سید حمید حسینی در جلسه ستاد هماهنگی اربعین ، عنوان کرد : حضور مردم ایران در عراق یکی از برکات مهمی بود که باید از این ظرفیت به خوبی استفاده شود . 
آشنایی با اربعین حسینی (ع) 
رییس اتحادیه رادیو و تلویزیون‌های عراق افزود : سال گذشته 1 میلیون و 600 هزار ایرانی در پیاده‌روی اربعین حضور یافتند و پیش‌بینی می‌شود 4 میلیون نفر نیز امسال از ایران عازم شوند که در این باره مشارکت ایران در برپایی موکب‌های پذیرایی امری مهم است . 
وی اظهار کرد : در ستاد اربعین 11 کمیسیون تخصصی تشکیل شده که 2 کمیسیون را فرهنگی تشکیل می‌دهد . 
در این باره نیز جلسات زیادی تشکیل شده تا بهترین شرایط را در تامین امکانات جهت حضور زائران فراهم کنیم . 
حجت‌الاسلام حسینی بیان کرد : هم‌چنین 3 هزار خانه در عراق در جهت خدمت به زائران شناسایی شده که می‌تواند پذیرای زائران باشد . 
وی با تاکید بر جایگاه رسانه در نمایش حضور زائران در اربعین حسینی خاطرنشان کرد : بیش از 80 شبکه در اختیار کشور عراق است که می‌توان با پوشش قرار دادن برنامه‌های مختلف ظرفیت خوبی را ایجاد کرد و حتی با حضور خبرنگاران عراقی در قم و یا خبرنگاران ایرانی در عراق برنامه‌های خوبی را به نمایش گذاشت . 
معاون حشد الشعبی عراق بیان کرد : برخی تصور می‌کنند پیاده‌روی در عراق تنها 80 کیلومتر است ، در حالی که از مسیرهای مختلف 1000 کیلومتر می‌شود که اگر زائران مسیرهای دیگر را انتخاب کنند می‌توانند مردم عراق را با فرهنگ دینی خود آشنا کنند . 
حسینی با اشاره به تشویق موکب‌های عراقی گفت : 11 گروه در جهت تشویق موکب‌های عراق از ایران حضور پیدا می‌کنند که 8 گروه از بیت رهبری هستند از طرفی نیز 72 موکب عراقی نیز به ایران در یک سال گذشته اعزام شده‌اند . 
وی تصریح کرد : مکان یابی‌های لازم برای استقرار موکب‌ها نیز انجام شده که 40 هزار متر زمین در این باره جانمایی شده است . 
رییس اتحادیه رادیو و تلویزیون‌های عراق اظهار کرد : هم‌چنین 17 پرچم 50 متری با اسامی اهل‌بیت (ع) و علم 135 متری در مسیر مستقر می‌شود که می‌تواند از نشانه‌های خوبی در جهت حرکت زائران در مسیر به شمار رود . 
وی گفت : امسال در کربلا بیش از 40 برنامه از شبکه‌های تلویزیونی ایران به‌طور زنده پخش خواهد شد . 
حسینی در پایان گفت : امسال 1000 روحانی از سوی اوقاف در موکب‌ها مستقر است که 200 نفر آن‌ها عرب‌زبان و 800 نفر فارسی‌زبان هستند هم‌چنین حج و زیارت نیز امکاناتی را در اختیار زائران قرار داده است . 
زرینی : می‌خواهیم حماسه خلق کنیم 
به گزارش ورزش سه و به نقل از فارس ، حمزه زرینی در صحبت‌های خود ، اظهار داشت : بالاخره پس از چند سال زحمت و تلاش فراوان توانستیم به المپیک برسیم . 
خوشحالیم که قولی که به مردم داده بودیم را عملی کردیم . 
حال انتظارها به پایان رسیده و المپیک برزیل نزدیک است . 
ما تلاشمان را کرده‌ایم و امیدوارم در المپیک نیز اتفاقات خوبی برای والیبال ایران رقم بخورد . 
وی در ادامه خاطرنشان کرد : ان شالله اگر بتوانیم از گروه خودمان صعود کنیم ، قطعا یک روز بسیار حساسی در مرحله حذفی پیش رو خواهیم داشت ؛ ما می‌دانیم که روزی سرنوشت‌ساز برای خواهد بود . 
عضو تیم ملی والیبال گفت : تا امروز همه چیز در تیم خوب بوده و طبق برنامه‌ریزی پیش رفته است . 
البته هنوز برای رسیدن به اوج امادگی فرصت داریم . 
همیشه مردم از ما حمایت کرده‌اند و امیدوارم بازهم به ما قوت‌قلب بدهند تا ما هم بتوانیم آنها را شاد کنیم . 
ما هم‌قسم شده‌ایم و می‌خواهیم که یک حماسه خلق کنیم . 
زرینی درباره لباس کاروان ایران در المپیک خاطرنشان کرد : من در مورد این موضوع حرفی نمی‌زنم ، چرا‌که خود مردم حرف‌هایشان را زده‌اند . 
البته گویا قرار است در لباس‌ها تغییراتی ایجاد شود . 
تمام تمرکز ما روی تمرین و مسابقه است و به این لباس‌ها کاری نداریم . 
خطرسنگ صفرا در زنان بیشتر ازمردان 
تهران - ایرنا - دبیراجرایی نهمین کنگره پانکرانس و مجاری صفراوی با اشاره به اینکه شیوع تشکیل سنگ صفرا در زنان شایع‌تر از مردان است ، گفت : زنانی که زایمان‌های مکرر داشته ، افرادچاق وافرادی که زمینه ژنتیک دارند بیشتر در معرض ابتلا به سنگ صفرا قراردارند . 
کیسه صفرا عضوی در بخش تحتانی کبد است که صفرای ترشح شده از کبد در آن تجمع می‌باید و از طریق مجرای صفراوی مشترک ( CBD ) به روده کوچک ریخته می‌شود . 
دکتر امیر صادقی روز چهارشنبه درحاشیه نهمین کنگره بین‌المللی پانکرانس ومجاری صفراوی ( پانکراتوبیلیاری ) در گفت‌وگو با خبرنگار ایرنا افزود : همچنین تغذیه نامناسب ، سبک زندگی غلط و کم‌تحرکی در ایجاد سنگ صفرا نقش دارند . 
وی با بیان اینکه شیوع سنگ صفرا در زنان 50 ساله 5 تا 7 درصد و در مردان حدود 3 درصد است به مردم توصیه کرد که تحرک بدنی داشته و از خوردن غذاهای آماده به شدت خودداری کنند . 
دبیرعلمی نهمین کنگره پانکرانس و مجاری صفراوی نیزگفت : التهاب لوزالمعده به صورت حاد و مزمن ، نحوه تشکیل و درمان سنگ‌های صفراوی و تومورهای لوزالمعده از مهمترین موضوعات قابل ارائه در این کنگره است . 
دکتر امیرهوشنگ محمدعلی‌زاده ، انتقال تجربیات ، بیان آخرین دستاورده‌های علمی و ارائه تازه‌ترین یافته‌های علمی را از مهمترین اهداف این رویداد علمی اعلام و اظهار کرد : انتقال تجربیات زمینه را برای ارائه خدمات بهتر به بیماران و پیشرفت درمانی فراهم می‌کند . 
وی ارائه خدمات مناسب و مطلوب به بیماران را از دیگر اهداف برگزاری این کنگره اعلام کرد و گفت : برگزاری اینگونه کنگره‌ها در اعتلای سطح علمی کشور نقش بسزایی دارد . 
محمدعلی‌زاده بیان کرد : در روز اول کنگره سعی شده از ظرفیت و اندوخته‌های علمی استادان برجسته داخلی در قالب پنل‌های تخصصی و در روز دوم از تجربیات و دستاورده‌های علمی استادان برتر خارجی در قالب سخنرانی استفاده شود . 
دبیر علمی نهمین کنگره پانکرانس و مجاری صفراوی اظهار کرد : نتایج کارهای تحقیقاتی و پژوهشی در این حوزه در قالب سخنرانی در سومین روز این کنگره ارائه خواهد شد . 
وی حضور استادان برجسته خارجی را فرصتی مغتنم دانست و گفت : حضور این افراد فرصتی مناسب برای انتقال تجربیات و بیان آخرین دستاوردهای علمی در این زمینه است که سبب ارتقا سطح علمی دانشجویان و پزشکان می‌شود . 
نهمین کنگره پانکرانس و مجاری صفراوی از امروز آغاز و تا روز جمعه ( 9 مهرماه ) در سالن همایش پژوهشکده گوارش و کبد دانشگاه علوم پزشکی شهید بهشتی ادامه دارد . 
علمی * * 1201 * * 1440 خبرنگار : عبدالکریم جبارپور * * انتشاردهنده : معصومه گلشن 
قول و قرار جالب زیدان با رونالدو 
به گزارش ورزش سه ، رونالدو در فینال یورو 2016 دچار مصدومیت از ناحیه زانو شد و از‌آن‌پس دیگر فرصت حضور در میادین را پیدا نکرده است . 
رونالدو که نزدیک به سه هفته است تمرین با توپ را از سر گرفته ، به احتمال فراوان در بازی روز شنبه مقابل اوساسونا در ترکیب ثابت رئال قرار خواهد گرفت . 
رئال در دو بازی ابتدای فصل خود بدون رونالدو و با درخشش موراتا و آسنسیو موفق به کسب پیروزی بر سوسیداد و سلتا شد ؛ با این حال همه هواداران این تیم منتظر بازگشت رونالدو هستند . 
فوق‌ستاره پرتغالی البته هنوز به مرز آمادگی 100 درصد نرسیده اما طبق ادعای مارکا ، قرار است شنبه برابر اوساسونا و در بازی میان هفته در لیگ قهرمانان مقابل اسپورتینگ لیسبون از ابتدا به میدان برود . 
طبق همین گزارش ، زیدان و رونالدو با یکدیگر قول و قرار جالبی نیز گذاشته‌اند . 
طبق این قرار ، رونالدو دقیقه 60 بازی با اوساسونا و 70 بازی با اسپورتینگ تعویض خواهد شد و سپس زیدان در مورد میزان حضور رونالدو در دیدارهای بعدی تصمیم خواهد گرفت . 
هدف این است که رونالدو از ابتدا به خود فشار وارد نکند و این مساله با توجه به تقویم فشرده رئال که در 22 روز باید 7 بازی انجام دهد ، چندان هم غیرمنطقی نیست . 
دو زمین‌لرزه در محمدآباد ریگان رخ داد 
دو زمین‌لرزه به بزرگی 3.3 و 3.4 ریشتر صبح امروز محمدآباد ریگان را تکان داد . 
به گزارش مهر ، زمین لرزه‌ای به بزرگی 3.4 ریشتر راس ساعت شش و 16 دقیقه صبح جمعه محمدآباد ریگان را تکان داد . 
این زمین‌لرزه بنا به اعلام موسسه ژئوفیزیک دانشگاه تهران در عرض جغرافیایی 28.194 درجه و طول جغرافیایی 58.955 درجه و در 10 کیلومتری از سطح زمین به وقوع پیوست . 
همچنین زمین لرزه‌ای دیگر به بزرگی 3.3 ریشتر ساعتی پس از نخستین زمین با بزرگی 3.3 ریشتر راس ساعت هفت و 57 دقیقه صبح امروز برای دومین بار محمدآباد ریگان را لرزاند . 
عرض و طول جغرافیایی کانون این زمین‌لرزه به ترتیب 28.217 درجه و 58.913 درجه بوده و در 10 کیلومتری از سطح زمین رخ‌داده است . 
بنا به اعلام مسئولان محلی هیچ کدام از زمین لرزه‌های گفته شده خسارت جانی و مالی نداشت . 
استان کرمان دارای 18 گسل فعال شناخته‌شده است و یک سوم تلفات جانی ناشی از زمین‌لرزه طی 100 سال اخیر به این استان اختصاص دارد . 
باید برای ترویج سبک زندگی ایرانی اسلامی از تمام ابزارهای هنر بهره بگیریم 
وزیر ارشاد با اشاره به تهاجم فرهنگی گفت : باید برای ترویج سبک زندگی ایرانی اسلامی از تمام ابزارهای هنر بهره بگیریم . 
به گزارش خبرنگار فعالیت‌های قرآنی خبرگزاری فارس ، علی جنتی وزیر فرهنگ و ارشاد اسلامی در حاشیه افتتاحیه بیست و چهارمین دوره نمایشگاه بین‌المللی قرآن کریم در جمع خبرنگاران با اشاره به فاصله جامعه ما با سبک زندگی اسلامی اظهار داشت : ما هنوز تا رسیدن به سبک زندگی اسلامی فاصله داریم کشور ما جامعه بازی است که ارتباط جهانی در سال‌های اخیر توسعه یافته است . 
وی با اشاره به توسعه فضای مجازی در کشور افزود : فضای مجازی جامعه را طوری کرده است که همه افراد می‌توانند با یک کلیک به تمام دنیا دسترسی داشته باشند و رسانه‌های غربی درصدد این هستند که بتوانند با پخش برنامه‌های متفاوت به فرهنگ ما ضربه بزنند و این امر برای سبک زندگی ما مضر است . 
در چنین شرایطی باید به قرآن تمسک بجوییم و قرآن را سرلوحه رفتار و زندگی خود قرار دهیم . 
وزیر ارشاد در ادامه با بیان اینکه ما با استفاده از قرآن می‌توانیم در کشور مصونیت داشته باشیم ، گفت : اگر معنویت در جامعه ایجاد شود خود افراد در مقابل هجمه‌های دشمنان می‌ایستند . 
وی افزود : ما باید برای ترویج سبک زندگی اسلامی از تمامی ابزارها مثل کتاب ، هنرهای تجسمی ، موسیقی ، سخنرانی‌های اساتید دانشگاه‌ها ، ائمه جماعات و نهادهای فرهنگی به ویژه صداوسیما بهره ببریم و با یک عزم ملی در صدد برآیم که فرهنگ ایرانی و اسلامی را در جامعه ترویج دهیم . 
جنتی در پاسخ به این سوال که جامعه دانشگاهی چقدر در رسیدن به سبک زندگی ایرانی و اسلامی موثر واقع شود ، گفت : جوانان ما نیمی از بهترین دوران زندگی خود را در دانشگاه‌ها می‌گذارند وزارت علوم و تحقیقات می‌تواند در این عرصه بر روی جوانان سیاست‌گذاری داشته باشد که به سبک زندگی ایرانی و اسلامی برسیم . 
وزیر ارشاد با بیان اینکه برای رسیدن به سبک زندگی ایرانی اسلامی روحانیون نیز می‌توانند نقش‌آفرینی کنند ، گفت : همواره روحانیت توانسته‌اند در راستای ترویج فرهنگ ایرانی اسلامی اثرگذار باشند آنها در انقلاب نقش موثری داشتند که رهبری انقلاب هم به دست یک روحانی رخ داد . 
امروز هم روحانیت قطعا نقش اساسی و مهمی را در فرهنگ جامعه ایفا می‌کند . 
انتهای پیام / 
شام وحشت ! 
فرارو - وزرای خارجه اتحادیه اروپا روز یکشنبه در یک نشست فوق العاده با موضوع رابطه با آمریکا در دولت دونالد ترامپ ، رئیس جمهور منتخب آمریکا در بروکسل گردآمدند . 
این نشست به دعوت فدریکا موگرینی ، مسئول سیاست خارجی اتحادیه اروپا برگزار شد . 
میروسلاو لاجکاک ، وزیر خارجه اسلواکی در حاشی این دیدار به خبرنگار یورونیوز گفت : « اینکه آمریکایی‌ها از این پس رویکرد عملگراتری داشته باشند برای ما قابل‌درک است اما ما هم باید صدای اروپا را به گوش همه برسانیم . 
هیچ کس در اینجا نتیج انتخابات را انکار نمی‌کند و ما آماد کار با ایالات متحده هستیم .» بوریس جانسون ، وزیر خارجه بریتانیا از شرکت در این نشست که با شام کاری همراه بود ، خودداری کرده بود . 
وی با بیان اینکه این نشست کاربردی ندارد در این نشست غایب بود . 
علاوه بر وزیر خارجه بریتانیا ، ژان مارک آیرو ، وزیر خارجه فرانسه به دلیل تراکم تقویم کاری دیگر غایب این شام کاری بود . 
مسئول سیاست خارجی اتحادیه اروپا در این باره می‌گوید : « برخی در اروپا از اینکه این کشور [ بریتانیا ] این روزها در اینگونه نشست‌ها غایب است اما در میان 28 عضو اتحادیه دور میز می‌نشیند تعجب می‌کنند . 
فکر می‌کنم اینکه کشوری ترک این اتحادیه را انتخاب کرده و به همین دلیل در این‌گونه نشست‌ها و این گفت و گوها بر سر آیند روابط با آمریکا غیبت می‌کند کاملا طبیعی به نظر می‌رسد .» فدریکا موگرینی گفت : « وزرای خارجه اتحادیه اروپا در نشست خود درباره موضوعات مختلف بحث کردند و درباره شراکت قوی با آمریکا براساس اصول ، ارزشها و منافعمان توافق کردند .» فدریکا موگرینی همچنین افزود : « این ما نیستیم که باید سیاستهای خود را تشریح کنیم بلکه دولت بعدی امریکا است که باید مواضع خود را مشخص کند . 
دیدگاههای ما مشخص است .» وزیر خارجه هلند در پایان نشست اظهار کرد که " هیچ گونه ترسی وجود ندارد اما برای اتحادیه اروپا مهم بود که خود را برای هرگونه تغییری در سیاست خارجی آمریکا آماده کند ." وزیر خارجه اتریش نیز گفت : « ما آقای ترامپ را براساس اقداماتش بعد از اینکه وارد کاخ سفید شد قضاوت خواهیم کرد . 
وی ابراز امیدواری کرد که روابط روسیه با آمریکا در دوره آقای ترامپ به سمت تنش‌زدایی پیش برود . 
» وال استریت ژورنال 2 روز پیش خبر داد : « وزرای خارجه اتحادیه اروپا که با انتخاب دونالد ترامپ به عنوان رئیس جمهور دچار نگرانی شده‌اند ، درنظر دارند درباره چگونگی مدیریت روابط با آمریکا بر سر مسائل کلیدی چون روسیه و ایران ، نشست شام اضطراری برای یکشنبه ترتیب دهند ». خبرنگار یورونیوز از محل این نشست می‌گوید : « بسیاری از وزرای خارج اروپا تلاش می‌کنند این شام کاری را کم‌اهمیت جلوه بدهند ، شامی که رسانه‌ها و کارکنان [ این اتحادیه ] آن را آنهم بعد از پیروزی ترامپ شام وحشت نام داده‌اند . 
وزرای خارج اروپا می‌گویند منتظر سرفصل‌های سیاست خارجی دولت آمریکا هستند اما نگرانی از حالا بویژه در مواردی مانند روابط با روسیه بسیار هم زیاد است و این مساله ایست که کشورهای عضو اتحادیه را چند دسته کرده است .» قرار است روز دوشنبه روسای 28 کشور عضو اتحادیه اروپا در بروکسل نشست دیگری را در همین رابطه برگزار کنند . 
دفاع ملانیا ترامپ از سخنان جنجالی همسرش ؛ او یک جنتلمن است ! 
به گزارش ایسنا ، ملانیا ترامپ در اولین مصاحبه با سی‌ان‌ان از زمان انتشار ویدیوی سخنان مبتذل دونالد ترامپ جمهوری‌خواه علیه زنان ، به دفاع از او پرداخت . 
او در مصاحبه‌های قبلی خود گفت که عذرخواهی همسرش را پذیرفته و این زوج از این مساله عبور کرده‌اند . 
ملانیا به سی‌ان‌ان گفت : به همسرم گفتم که زبان شما نامناسب بود و این قابل‌قبول نیست . 
من متعجب شدم چرا‌که این نشانگر مردی نیست که من می‌شناسم . 
رسانه‌های آمریکایی فیلمی از سال 2005 منتشر کرده‌اند که در آن دونالد ترامپ ، نامزد حزب جمهوری‌خواه در انتخابات ریاست جمهوری آمریکا ، با کلمه‌های رکیک درباره زنان حرف می‌زند . 
در این فیلم که روزنامه واشنگتن پست آن را منتشر کرده ، صدای ترامپ شنیده می‌شود که به بیلی بوش ، مجری یک برنامه تلویزیونی ، می‌گوید " وقتی آدم ستاره باشد ، می‌تواند هر کاری خواست با زن‌ها بکند " . 
در این مکالمه ، سرمایه‌دار نیویورکی هم‌چنین درباره این که چه‌طور تلاش کرده با یک زن متاهل رابطه جنسی برقرار کند و همین طور درباره بوسیدن و آزار جنسی زنان دیگر با افتخار حرف می‌زند . 
با این حال ملانیا ترامپ گفت : به همسرم اعتماد دارم . 
همسرم کاری نکرده است ! 
دونالد ترامپ در دومین مناظره تلویزیونی خود با هیلاری کلینتون دموکرات ، زنانی که همسر او بیل کلینتون را به تجاوز جنسی متهم می‌کنند ، به آنجا آورده بود . 
ملانیا ترامپ با دفاع از کار همسرش گفت : آنها اول شروع کردند و وارد زندگی خصوصی ما شدند . 
آنها اول عکس‌های مرا در دورانی که مدل بودم ، منتشر کردند . 
آنها خودشان خواستند . 
عکس‌های مربوط به دورانی است که من مدل بودم و به آن افتخار می‌کنم ! من خیلی زحمت کشیدم ! 
عکس‌های مورد اشاره همسر ترامپ ، عکس‌های برهنه‌ای بود که او در کنار سایر زنان برای مجلات انداخته بود . 
روزنامه " نیویورک پست " آمریکا که از‌جمله رسانه‌های متعلق به روپرت مرداک ، میلیاردر مشهور آمریکایی است ، دو بار متوالی اقدام به چاپ عکس‌های برهنه ملانیا ترامپ کرد . 
این روزنامه گفت که این عکس‌ها متعلق به حدود 20 سال پیش و زمانی است که همسر ترامپ به عنوان مدل برهنه برای مجلات بزرگسالان فعالیت داشت . 
این عکس‌ها در سال 1995 زمانی که ملانیا ترامپ 25 سال داشت ، منتشر شدند . 
با وجود اتهام‌زنی ملانیا ترامپ ، هیچ مدرکی دال بر دست داشتن خانواده کلینتون در انتشار عکس‌های شرم‌آور او به دست نیامد . 
در آن زمان دونالد ترامپ ، تد کروز ، سناتور اهل تگزاس را عامل پشت پرده دانست ؛ کروز هم این اتهام‌ها را رد کرد . 
ملانیا ترامپ در مصاحبه با سی‌ان‌ان پافشاری کرد که شوهرش " جنتلمن " است و زنانی که علیه او مدعی آزار جنسی شده‌اند ، دروغ می‌گویند . 
او گفت که شوهرش به‌خاطر " حرف‌های پسرانه " مقصر است اما در آن لحظه از طرف مجری برنامه تلویزیونی ( بیلی بوش ) تشویق به گفتن آن حرف‌ها شد . 
ملانیا گفت : این رسوایی را تیم مبارزات انتخاباتی هیلاری کلینتون و رسانه‌ها ترتیب داده‌اند تا به نامزدی او لطمه بزنند . 
با این جزییاتی که رسانه‌ها مطرح می‌کنند ، آیا هرگز سابقه این زنان را بررسی کرده‌اند ؟ 
انتشار آن نوار باعث شد ده‌ها جمهوری‌خواه مطرح از حمایت از او به عنوان نامزد حزب در انتخابات ریاست جمهوری منصرف شوند . 
به‌علاوه ، از آن زمان تاکنون چندین زن او را به آزار جنسی متهم کرده‌اند ؛ اتهامی که دونالد ترامپ رد می‌کند . 
انتهای پیام 
ممنوعیت استعمال سیگاردر اماکن عمومی از مهر 
دبیرکل جمعیت مبارزه با استعمال دخانیات با اشاره به اینکه مصوبات قانونی ممنوعیت مصرف دخانیات در اماکن عمومی پس از چندین سال در کشور اجرایی می‌شود ، گفت : این مصوبات به منظور حفظ حقوق شهروندی و تامین سلامت آنها ، از مهرماه امسال بطور کامل اجرایی می‌شود . 
قانون جامع کنترل و مبارزه ملی با دخانیات و آیین‌نامه ممنوعیت استعمال و عرضه سیگار و سایر مواد دخانی در اماکن عمومی که حدود 10 سال پیش به‌تصویب‌رسیده است . 
کارخانجات ، بیمارستان‌ها ، درمانگاه‌ها ، مطب پزشکان ، سالن‌های نمایش ، سینماها ، سالن هتل‌ها ، مهمانسراها و میهمان پذیرها ، رستوران‌ها ، موزه‌ها ، پایانه‌های مسافربری ، فروشگاه‌های بزرگ ، اماکن فرهنگی و فرهنگسراها ، کتابخانه‌های عمومی ، ورزشگاه‌ها ، مدارس ، دانشگاه‌ها و مراکز آموزشی و پژوهشی ، اماکن متبرکه و مقدسه ، مساجد ، مصلی‌ها ، وسایل نقلیه عمومی ، موسسات و سازمان‌های دولتی و عمومی ، بانکها ، شرکت‌های دولتی و شهرداریها از‌جمله اماکن عمومی هستند که باید استعمال دخانیات در آنها ممنوع شود . 
دکتر محمدرضا مسجدی روز دوشنبه در گفت‌و‌گو با ایرنا افزود : اداره بهداشت محیط وزارت بهداشت ، درمان واموزش پزشکی ، شهرداری‌ها ، دادستانی‌ها و نیروی انتظامی با مشارکت هم در صدد اجرای کامل این موضوع مهم هستند . 
وی با اشاره به اینکه آیین‌نامه و قانون بسیار مناسب در این زمینه در کشور داریم که یکی از بهترین قوانین دنیا است ، اظهار کرد : از زمان تصویب این آیین‌نامه ، نظارتی بر اجرای دقیق و عملی آن تا کنون وجود نداشته و در کنترل و اعمال آنها هم ضعیف بودیم که امیدواریم با همت جدی متولیان به هدف مهم ، ممنوعیت مصرف سیگار در اماکن عمومی دست یابیم . 
مسجدی اظهار کرد که براساس ماده یک آیین‌نامه ممنوعیت استعمال و عرضه سیگار و سایر مواد دخانی در اماکن عمومی ، مصرف هر نوع سیگار و سایر مواد دخانی در اماکن عمومی مسقف ممنوع می‌باشد اما تاکنون این موضوع بطور کامل در کشور اجرایی نشده است . 
وی حضور موثر دستگاه‌هایی مانند وزارت بهداشت ، وزارت صنعت معدن و مجلس شورای اسلامی را فرصتی مناسب برای اجرای کامل این موضوع دانست و گفت : وزارت بهداشت در دولت یازدهم به‌طور جد دنبال اجرایی شدن این موضوع است . 
دبیرکل جمعیت مبارزه با استعمال دخانیات گفت : ممنوعیت مصرف سیگار در اغلب کشورها از‌جمله ترکیه و پاکستان در حال اجرا می‌باشد و ما هم باید آن را در همه مناطق کشور اجرایی کنیم . 
وی به نقش سازنده رسانه‌ها در اجرای کامل این موارد اشاره کرد و گفت : رسانه همانند موضوعات صرفه‌جویی در برق و آب باید به این موضوع مهم بپردازند تا مردم ضمن آشنایی با مضرات مصرف سیگار ، آنها در جریان فواید عدم استعمال آن در اماکن عمومی قرار گیرند . 
وی به تعداد مرگ و میر براثر مصرف سیگار اشاره کرد و گفت : سالانه در کشور 65 هزار نفر بر اثر مصرف سیگار فوت می‌کنند که این رقم نگران‌کننده است . 
مسجدی گفت : آمار فوت شدگان براثر سیگار و قلیان چندین برابر کشته‌شدگان حوادث راهنمایی و رانندگی است و مسئولان باید توجه جدی تری به این موضوع داشته باشند تا شاهد کاهش مرگ و میر براثر مصرف سیگار در جامعه باشیم . 
وی با اشاره به اینکه مصرف سیگار عامل بروز 25 نوع سرطان و 50 نوع بیماری است ، اظهار کرد : مصرف سیگار مضرات فراوانی دارد که از‌جمله آنها می‌توان به ابتلا به بیماری‌های قلبی و عروقی ، بیماری‌های مزمن تنفسی ، سکته‌های قلبی و مغزی برخی از سرطان‌ها و عفونت‌های ریوی اشاره کرد . 
وزیر اطلاعات : دسیسه تروریست‌ها خنثی شد 
وزیر اطلاعات با اشاره خنثی‌سازی توطئه‌های دشمنان به وسیله فرزندان غیور ایران اسلامی و سربازان گمنام امام زمان (عج) گفت : در چند روز گذشته دسیسه تروریست‌ها برای انفجار در یکی از مراکز جمعیتی کشور خنثی شد . 
به گزارش تسنیم ، حجت‌الاسلام سید محمود علوی در جریان بیست و ششمین سفر استانی هیئت دولت به استان سمنان در جمع اقشار مختلف مردم شهرستان دامغان در حسینیه حضرت اباالفضل (ع) این شهرستان اظهار داشت : امروز مردم منطقه و حتی ساکنان قلب اروپا ناامنی را با تمام وجود احساس می‌کنند اما مردم کشور ما به برکت انقلاب اسلامی و اقتدار نظام از نعمت امنیتی بی‌بدیل برخوردار هستند . 
وزیر اطلاعات دولت یازدهم اضافه کرد : امنیت موجود در شرایطی است که دشمنان تمام تلاش خود را برای ناامن کردن کشور ما به کار بسته‌اند اما توطئه‌های آنان به وسیله فرزندان غیور ایران اسلامی و سربازان گمنام امام زمان (عج) خنثی می‌شود همان گونه در چند روز گذشته دسیسه تروریست‌ها برای انفجار در یکی از مراکز جمعیتی کشور خنثی شد . 
وی آرامش و امنیت کشور را مطلوب اسلام و نظام اسلامی برشمرد و افزود : بستر رشد معنوی ، اقتصادی ، اجتماعی در چنین جامعه‌ای مهیا می‌شود ، همانا سرچشمه‌های خیر و برکت در جامعه‌ای آکنده از امنیت تبلور می‌یابد . 
علوی انتخابات هفتم اسفند‌ماه را یکی از بهترین انتخابات‌های تاریخ انقلاب از منظر امنیتی عنوان کرد و گفت : در این حماسه مردمی فضایی رقابتی پرشور و پرنشاط اما به دور از التهاب و تنش در کشور حکم‌فرما بود و رویکرد وزارت اطلاعات نیز مدیریت و برخورد با هرگونه التهاب‌آفرینی ، تخریب و ایجاد تنش از سوی هرگروه یا جناح سیاسی بوده است . 
وزیر اطلاعات تحقق سیاست‌های اقتصاد مقاومتی را هدف اصلی راهبرد اقتصادی دولت عنوان و خاطر‌نشان کرد : گام‌های متعددی در زمینه تحقق منویات رهبر انقلاب در بحث اقتصاد مقاومتی برداشته شده که نتیجه دادن آن نیازمند زمان و وجود امنیت فیزیکی و روانی در فضای کشور است . 
آزمایش ژنتیک برای چه خانواده‌هایی ضروری است ؟ 
یک متخصص ژنتیک پزشکی ، بر ضرورت آگاه‌سازی اقشار مختلف در مورد انواع آزمایش‌های ژنتیک ، تاکید و توصیه‌هایی به خانواده‌ها کرد . 
آزمایش ژنتیک برای چه خانواده‌هایی ضروری است ؟ 
زندگی سلامت - همشهری آنلاین : یک متخصص ژنتیک پزشکی ، بر ضرورت آگاه‌سازی اقشار مختلف در مورد انواع آزمایش‌های ژنتیک ، تاکید و توصیه‌هایی به خانواده‌ها کرد . 
مجله ژنتیک 
دکتر محمدحسن شیخ‌ها در گفت‌وگو با ایسنا ، انجام آزمایش ژنتیک برای خانواده‌هایی که دارای سابقه بیماری هستند ، ضروری دانست و اظهار کرد : سه نوع آزمایش ژنتیک برای خانواده‌ها توصیه می‌شود که شامل آزمایش قبل از ازدواج ، قبل از بارداری و حین بارداری است . 
وی بیان کرد : انجام آزمایش ژنتیک برای خانواده‌هایی که دارای سابقه بیماری خاصی هستند یا فرزند اول بیمار دارند ، ضروری است . 
شیخ‌ها در ادامه در مورد آزمایش غربالگری حین بارداری خاطرنشان کرد : این آزمایش در دو نوبت سه‌ماهه اول و سه‌ماهه دوم بارداری انجام می‌شود . 
این متخصص ژنتیک پزشکی با بیان این که آزمایشات ژنتیک حین بارداری با هدف تشخیص اختلالات سندروم‌داون و اختلالات مغزی و قلبی نوزاد انجام می‌شود ، گفت : کسانی که در آزمایش‌های سه ماه اول بارداری ، ریسک بالایی داشته باشند ، آزمایش مجدد آن‌ها در مرحله دوم که شامل نمونه‌گیری از مایع درون رحم است ، انجام می‌شود . 
وی در بخش دیگری از سخنان خود با اشاره به این که در گذشته انجام آزمایش ژنتیک فقط به زنان اروپایی که سن بارداری آنها بیش از 35 سال بوده پیشنهاد می‌شد ، خاطرنشان کرد : با پیشرفت علم پزشکی از سال 2008 میلادی ، انجام آزمایش‌های ژنتیک برای تمام زنان باردار توصیه‌شده است . 
شیخ‌ها در ادامه بیان کرد : آزمایش‌های ژنتیک به سه منظور سقط با مجوز رسمی ، درمان و همچنین آمادگی روحی خانواده‌ها برای نگهداری فرزند معلول انجام می‌شود . 
این استاد دانشگاه در پایان با تاکید بر آگاه‌سازی مردم در مورد ضرورت تشخیص بیماری توسط آزمایش ژنتیک ، اظهار کرد : در برخی از موارد بیماری‌هایی که قبل از تولد تشخیص داده می‌شوند ، قابل درمان است . 
میزان خسارت‌های بارندگی اخیر را در خرم‌آباد به صفر رسانده‌ایم شهردار خرم‌آباد گفت : با تلاش‌های صورت‌گرفته میزان خسارت‌های بارندگی اخیر را در خرم‌آباد به صفر رسانده‌ایم . 
به گزارش خبرگزاری فارس از خرم‌آباد ، شب گذشته در هفتمین جلسه مدیریت بحران استان لرستان که در سالن جلسات شهرداری مرکزی شهر خرم‌آباد برگزار شد ، شهردار خرم‌آباد اظهار داشت : به دلیل عملکرد مناسب عوامل مربوطه در طی بارندگی اخیر خسارتی گزارش نشده است . 
یحیی عیدی بیرانوند ضمن تشکر و قدردانی از تلاش عوامل شهرداری آتشنشانی و … گفت : با توجه به میزان بارندگی و حجم آبی که درسطح معابر داشته‌ایم ، نسبت به مدت مشابه سال قبل بیشتر بوده است و تلاش کرده‌ایم که میزان خسارت‌های حاصل از بارندگی و سیل را کاهش و به صفر برسانیم . 
وی با اشاره به لزوم برنامه‌ریزی جدی در حوزه بحران عنوان کرد : به منظور فائق آمدن با مشکلات به وجود آمده در بحث بحران سیل که اخیرا به دلیل شرایط توپوگرافی و بارندگی شدید برنامه‌های زیادی باید در کوتاه‌مدت اجرا شود . 
شهردار خرم‌آباد ادامه داد : یکی از این برنامه‌ها تشکیل کارگروه تشکل‌های مردمی برای امدادرسانی و کمک به عوامل شهرداری در مواقع بحران است که همکاری علاقه‌مندان برای کمک و یاری به شهرداری می‌تواند تاثیر مطلوب و زیادی برای کاهش خسارت‌ها باشد . 
عیدی بیرانوند با بیان اینکه در آینده بارندگی‌های زیادی پیش رو داریم ، خاطرنشان کرد : برای مدیریت هدایت آب‌های سطحی کارگروهی متشکل از افراد متخصص و با تجربه تشکیل شود و رئیس آن توسط شهرداری‌های منطقه‌های شهر معرفی و از فردا کار خود را شروع کرده تا بتوانیم مشکلات دفع آب‌های سطحی را رفع کنیم . 
وی با اشاره به اقدامات انجام شده که در فاصله دو بارندگی اخیر که منجر به سیل شد صورت گرفت ، انتقال مسیر کانال‌های سطح شهر برای هدایت آب‌های سطحی و تخریب دیوار دانشکده علوم پزشکی که روی نهر شهوا قرار گرفته بود و به دستور استاندار تخریب شد باعث شد که در بارندگی دوم در مرکز شهر هیچگونه مشکل و خسارتی ناشی از آب‌گرفتگی و سیلاب نداشته باشیم . 
انتهای پیام / 2304 / ر 30 / 
فراخوان جهانی تویوتا برای 5.8 میلیون خودرو 
پایگاه خبری تحلیلی انتخاب ( Entekhab.ir ) : تویوتا موتور برای 5.8 میلیون خودرو در سراسر جهان که به ایربگهای معیوب تاکاتا مجهز هستند ، فراخوان داد . 
به گزارش ایسنا ، قطعه‌ساز ژاپنی تاکاتا از نیترات آمونیوم برای ایجاد انفجار کوچکی که ایربگها را در تصادف باد می‌کند ، استفاده می‌کند اما این ماده شیمیایی در صورت قرار گرفتن در معرض گرمای شدید و رطوبت بالای هوا به مدت طولانی ، ممکن است با سرعت زیادی منفجر شده و قوطی فلزی که محل نگهداری این ماده است را تکه‌تکه کند و این قطعات همانند ترکش در داخل خودرو پرتاب می‌شوند . 
تاکنون دستکم بیش از 16 نفر بر اثر ترکیدن این ایربگها کشته شده و بیش از 100 نفر در سراسر جهان مصدوم شده‌اند . 
تویوتا در بیانیه‌ای اعلام کرد این فراخوان شامل 1.16 میلیون خودرو در ژاپن ، 1.47 میلیون خودرو در اروپا و 820 هزار خودرو در چین است که در فاصله آوریل سال 2006 تا دسامبر سال 2014 تولید شده‌اند . 
جدیدترین فراخوان تویوتا شامل خودروهایی که در آمریکا فروخته شده‌اند ، نمی‌شود . 
این خودروساز ژاپنی پیش از این در آمریکا برای خودروهایی که در تاریخ مذکور تولید شده‌اند ، فراخوان داده است . 
این فراخوان شامل دومین دور فراخوان حدود 20 هزار خودروست که نخستین بار در سال 2010 تحت فراخوان قرار گرفته بودند . 
این خودروها در فاصله ماه مه 2000 و نوامبر 2001 تولید شده‌اند و بادکننده ایربگ آنها با بادکننده‌ای تعویض شده که همچنان فاقد ماده خشک‌کننده است . 
در فراخوان جدید ایربگهایی نصب خواهند شد که بادکننده آنها ماده خشک‌کننده دارد . 
ایربگهای معیوب همچنان‌که فرسوده می‌شوند ، خطرناک‌تر می‌شوند . 
تاکاتا تولید ایربگهای جدید را افزایش داده تا به تسریع فراخوان خودروسازان کمک کند . 
سخنگوی تاکاتا در این باره گفت : ما با مقامات و خودروسازان همکاری خواهیم کرد و هر آنچه در توان داریم برای تولید بیشتر قطعات جایگزین انجام خواهیم داد . 
بعضی از خودروسازان در ماه ژوئن اذعان کردند خودروهای جدید به ایربگهایی مجهز هستند که فاقد ماده خشک‌کننده هستند . 
این خودروها باید تا پایان سال 2018 تحت فراخوان قرار بگیرند . 
بر اساس گزارش وال استریت ژورنال ، فراخوانهای اخیر بخشی از تلاش ده‌ها خودروساز برای تعویض ده‌ها میلیون ایربگ معیوب تاکاتا بوده است که مجموع شمار آنها تنها در آمریکا به 70 میلیون می‌رسد . 
انتظار می‌رود تاکاتا بخشی از هزینه خودروسازان برای این فراخوانها را جبران کند . 
این قطعه‌ساز ژاپنی به دنبال خریداری برای فراهم کردن نقدینگی لازم برای ادامه فعالیت کارخانه‌هایش و تولید قطعات جایگزین است . 
واکاوی سیر تحولات انقلاب اسلامی در شهر اصفهان در حد فاصل سال‌های ( 1347-1340 ش ) 
این مقاله با هدف بررسی فراز و فرود مبارزات مردمی و نقش روحانیت و چهره‌های مبارز در شهر اصفهان ، با طرح این پرسش که تحولات انقلابی در شهر اصفهان در سال‌های 1347-1340 ش ، چه مسیری را طی کرد ؟ 
چکیده سال‌های سرنوشت‌ساز دهه چهل شمسی ، در تکوین سیر تحولات انقلاب اسلامی در اقصا نقاط ایران ، از‌جمله شهر اصفهان ، با اوج‌گیری مبارزات علیه حکومت پهلوی به ویژه از سوی نیروهای مذهبی به رهبری امام خمینی توامان گردید . 
قیام 15 خرداد 1342 ش ، نقطه‌عطف این مبارزات بود . 
اتفاقی که سرآغاز فصلی نو در رویارویی مخالفین با رژیم پهلوی بود . 
به همین منظور این مقاله با هدف بررسی فراز و فرود مبارزات مردمی و نقش روحانیت و چهره‌های مبارز در شهر اصفهان ، با طرح این پرسش که تحولات انقلابی در شهر اصفهان در سال‌های 1347-1340 ش ، چه مسیری را طی کرد ؟ 
و در نظر گرفتن این فرضیه که حضور چهره‌های فعال فرهنگی و مذهبی نقشی موثر در ساماندهی این عرصه داشت ، با شیوه توصیفی ـ تحلیلی چگونگی سیر این روند را مورد بررسی قرار می‌دهد . 
پژوهش با بهره‌گیری از متون تاریخی و با تکیه بر اسناد و مصاحبه با چهره‌های فعال در عرصه مبارزات پیش از پیروزی انقلاب اسلامی ، هم‌سویی مسائل سیاسی ، فرهنگی و اعتقادی در جریان مبارزات و جایگاه روحانیت ( حوزه علمیه ) و نقش اعتقادات مذهبی در این مسیر و حمایت اقشار مختلف همچون معلمان ، دانش آموزان و دانشجویان ، اصناف و بازاریان را در سال‌های مورد بحث نشان می‌دهد . 
کلیدواژه‌ها : اصفهان ؛ امام خمینی ؛ روحانیت ؛ مبارزات فرهنگی 
نویسندگان : 
سید علیرضا ابطحی : عضو هئیت علمی گروه تاریخ ، دانشکده علوم انسانی ، واحد نجف‌آباد ، دانشگاه آزاد اسلامی ، نجف‌آباد ، اصفهان ، ایران 
کیمیا کشتی‌آرا : کارشناس ارشد تاریخ ایران اسلامی 
پژوهش‌نامه تاریخ - دوره 10 ، شماره 40 ، پاییز 1394 
برای مشاهده کامل مقاله روی فایل مقابل کلیک کنید . 
دختران پینگ‌پنگ‌باز قم برابر کرمان و گیلان به پیروزی رسیدند 
محمد عموییان در گفتگو با خبرنگار مهر اظهار داشت : مسابقات تنیس روی میز نوجوانان دختر کشور با حضور 21 تیم در 7 گروه 3 تیمی در شیراز برگزار می‌شود و تیم تنیس روی میز نوجوانان قم با تیم‌های فارس و مرکزی همگروه شد . 
وی افزود : نخستین دیدار تیم تنیس روی میز قم تیم فارس برگزار شد که با پیروزی 3 بر صفر تیم میزبان همراه بود و تیم تنیس روی میز قم درشرایطی که در صورت پیروزی بر مرکزی در دومین دیدار ، جواز حضور در مرحله بعد را به دست می‌آورد برابر این تیم 3 بر یک شکست خورد و جدول بازنده‌ها رفت . 
رئیس هیئت تنیس روی میز استان قم گفت : در تلاش برای کسب عنوان پانزدهم تا بیست و یکم مسابقات تنیس روی میز نوجوانان کشور ، قم ابتدا 3 بر یک کرمان را شکست داد و سپس 3 بر یک از سد گیلان گذشت و برای کسب عنوان پانزدهم حریف تیم توابع تهران شد . 
عموییان بیان داشت : سارا محمدی ، حانیه عموییان و کوثر احمدی اعضای تیم تنیس روی میز دختران نوجوان قم در مسابقات شیراز هستند و مربیگری این تیم بر عهده مهدیه بخشی است و همین تیم طی روزهای آینده در بخش متوسطه در مسابقات دانش‌آموزی دختر کشور در قم مسابقه خواهد داد . 
وی عنوان کرد : مسابقات قهرمانی نوجوانان دختر کشور به مدت 4 روز و در سه بخش تیمی ، انفرادی و 2 نفره برگزار می‌شود ضمن‌این‌که تنیس روی میز بانوان در قم سرمایه‌گذاری در بخش پایه را دنبال می‌کند . 
رئیس هیئت تنیس روی میز استان قم تصریح کرد : حاصل این سرمایه‌گذاری راهیابی ساره احمدی دختر پینگ‌پنگ‌باز استان قم به جمع 16 نفر برتر نونهالان کشور بود که در گذشته بی‌سابقه بوده است و در حال حاضر نیز به‌دنبال توسعه هر‌چه بیشتر این رشته در میان دانش آموزان و استعدادیابی در سنین نونهالان و نوجوانان در هر 2 بخش پسران و دختران هستیم . 
نداشتن برنامه‌ریزی مدون برای دستیابی به رشد و توسعه‌ی پایدار در صنعت گردشگری ، با وجود توجه تصمیم‌گیران و دست‌اندرکاران این حوزه در ادوار و دولت‌های مختلف به این صنعت ، بخش مغفول ماجرای گردشگری ایران است . 
حمید دهقانان ، کارشناس برنامه‌ریزی استراتژیک و توسعه در یادداشتی که با عنوان « نقش و جایگاه فناوری اطلاعات در رونق و توسعه‌ی پایدار صنعت گردشگری در ایران » در اختیار خبرگزاری دانشجویان ایران ( ایسنا ) قرار داده ، نوشته است : « صنعت گردشگری امروزه به‌طور مستقیم و به شکل گسترده‌ای سبب افزایش درآمدهای ملی ، ارزآوری و در نتیجه رشد و رونق اقتصادی در کشورهای هدف گردشگری شده است . 
نمونه‌ی بارز این تاثیر مستقیم را می‌توان در کشورهایی نظیر ترکیه ، مالزی و یا حتی برزیل مشاهده کرد . 
بر اساس آمارهای رسمی منتشر شده ، درصد بالایی از تولید ناخالص داخلی ( GDP ) کشورهای توریست‌پذیر به صنعت گردشگری اختصاص یافته است ، به همین خاطر توجه کافی به رشد و توسعه‌ی این صنعت و صنایع زیرساختی مربوط به آن باید همواره جزو اولویت‌های برنامه‌ریزی‌های کلان در کشور قرار گیرد . 
صنعت گردشگری علاوه بر ارزآوری فراوانی که از ورود مستقیم گردشگران عاید کشورمان خواهد کرد ، بطور غیرمستقیم با به جریان انداختن صنایع حمل‌و‌نقل اعم از ریلی ، جاده‌ای ، هوایی و دریایی ، افزایش میزان صادرات غیرمستقیم کالا و معرفی و شناساندن فرصت‌های جدید سرمایه‌گذاری به اتباع سایر کشورها ، می‌تواند نقش بسزایی در رونق کسب کار بنگاه‌های کوچک و متوسط و کاهش نرخ بیکاری در کشورمان ایفا کند . 
بنابراین لزوم عطف توجه شایسته به این بخش بر کسی پوشیده نیست و تاکنون نیز شاهد این بوده‌ایم که تصمیم‌گیران و دست‌اندرکاران این حوزه در ادوار و دولت‌های مختلف تلاش‌های ارزشمندی را برای رونق بخشیدن به صنعت گردشگری از خود نشان داده‌اند . 
اما نکته‌ی مهمی به نظر مغفول مانده ، لزوم توجه بیشتر و برنامه‌ریزی مدون برای دستیابی به رشد و توسعه‌ی پایدار در این صنعت . 
بر اساس تعاریف رایج و علمی ، دست‌یابی به توسعه‌ی پایدار در هر صنعت و حوزه‌ای ، مستلزم رشد و توسعه‌ی زیرساخت‌های اصلی مرتبط با آن حوزه است ، در نتیجه برای دستیابی به رشد و توسعه‌ای پایدار و به دور از نوسانات متعدد در صنعت گردشگری باید به توسعه‌ی زیرساخت‌های بنیادین این حوزه توجه ویژه داشت . 
بر اساس تحقیقات صورت‌گرفته در کشورهایی که از لحاظ توسعه‌ی صنعت گردشگری موفق بوده‌اند بطور کلی می‌توان گفت ، رشد و توسعه‌ی پایدار در این حوزه همواره با رشد و توسعه‌ی صنایع و بخش‌های زیرساختی نظیر خطوط حمل‌و‌نقل ریلی ، جاده‌ای ، دریایی و هوایی ، ارتقای کیفیت خدمات هتل‌داری ، تسهیل خدمات بانکی و پولی بین المللی و استفاده و بکارگیری مناسب از زیرساخت فناوری اطلاعات و ارتباطات در صنعت گردشگری همراه بوده است . 
اطلاعات و فناوری و استفاده از آن ، امروزه به عنوان یکی از کلیدهای اصلی توسعه کشورها مخصوصا کشورهای در حال توسعه مطرح شده است . 
فناوری عبارت است از گردآوری ، سازماندهی ، ذخیره و نشر اطلاعات اعم از صوت ، تصویر ، متن یا عدد که با استفاده از ابزار رایانه‌ای و مخابرات صورت پذیرد ، به‌عبارت‌دیگر دنیای امروز به شکل گریزناپذیری تبدیل به دهکده‌ای جهانی با ارتباطات گسترده و عمیق شده است . 
با توجه به تعریفی که از فناوری اطلاعات و ارتباطات ارایه شد و شواهد موجود در مورد کاوش‌های پژوهشی ، به‌روشنی می‌توان دریافت که در حال حاضر ، فناوری اطلاعات و ارتباطات می‌تواند نقش بسیار کلیدی در رشد و توسعه‌ی صنایع مختلف ایفا کند . 
استفاده و به‌کارگیری زیرساخت‌های فناوری اطلاعات و ارتباطات می‌تواند در حوزه‌های مختلف مربوط به صنایع گردشگری مزیت‌های رقابتی چشم‌گیری ایجاد کند ، مزیت‌ها و امکاناتی نظیر قابلیت بازارسازی و بازاریابی اینترنتی ، گردشگری مجازی ، رزرواسیون هتل و بلیت ، صدور مجوزها و ویزای اقامتی ، تسهیل مراودات مالی و پولی بین‌المللی ، کمک به خرید کالاهای تجاری ، معرفی هرچه بهتر و موثرتر فرصت‌های گردشگری ، تجاری و سرمایه‌گذاری جدید و مواردی از این قبیل . 
مزایای بسیار زیادی که فناوری اطلاعات و ارتباطات بخصوص در بخش گردشگری برای کشورهای مقصد این صنعت به همراه دارد ، هیچگاه میسر نشده ، مگر با توجه ویژه و برنامه‌ریزی مناسب و عملیاتی سیاست‌گذاران و تصمیم‌گیرندگان کلان . 
بر همین اساس در ایران که بدون اغراق در شمار یکی از غنی‌ترین و متنوع‌ترین اقلیم‌های گردشگری ، تاریخی و هنری باستانی قرار گرفته است ، توجه ویژه به رشد و توسعه‌ی زیرساخت‌های فناوری اطلاعات و ارتباطات حایز اهمیتی استراتژیک خواهد بود . 
در این مسیر استقرار و توسعه‌ی بیش از پیش دولت الکترونیک می‌تواند بسیار مفید واقع شود . 
امروزه حوزه‌ها و شاخه‌های مختلف و متعددی از گردشگری ، توسعه یافته است . 
شاخه‌هایی نظیر گردشگری طبیعی ، باستانی و تاریخی ، صنعتی ، پزشکی و بویژه گردشگری مذهبی که برکت وجود مبارک بقاع متبرکه امام رضا (ع) ، حضرت معصومه (س) و حضرت عبدالعظیم حسنی (ع) شاه چراغ (ع) ، با رشد چشم‌گیری در سال‌های اخیر مواجه شده است و با تدوین برنامه‌ریزی دقیق و اجرایی از سوی سیاست‌گذاران و برنامه‌ریزان کلان می‌تواند علاوه بر معرفی فرهنگ غنی و تاریخی کشورمان و همچنین دستاوردهای علمی و تحقیقاتی دانشمندان این مرز‌و‌بوم به سراسر جهان ، به صورت گسترده‌ای به بخش‌های مختلف اقتصادی رونق قابل توجهی ببخشد و بر اساس توانمندی‌ها و ظرفیت‌های کاملا بومی و داخلی سهم به سزایی از درآمدهای غیر نفتی بودجه را به خود اختصاص دهد که حصول این مهم ، هدف نهایی و غایی اقتصاد مقاومتی خواهد بود . 
امیدواریم در سالی که از سوی مقام معظم رهبری به‌نام سال اقتصاد مقاومتی ، اقدام و عمل نامگذاری شده است ، شاهد این باشیم که سیاست‌گذاران و برنامه‌ریزان کشور در سطوح کلان با طراحی برنامه‌های عملیاتی و قابل‌اجرا برای رشد و توسعه‌ی پایدار هر‌چه بیشتر این صنعت استراتژیک و مهم در کشور گام برمی‌دارند . 
» انتهای پیام 
03-Feb درصد افراد بالای 30 سال خداآفرین مبتلا به دیابت هستند تبریز - ایرنا - رییس شبکه بهداشت خداآفرین از ابتلای 03-Feb درصد افراد بالای 30 سال این شهرستان به بیماری دیابت خبرداد . 
محمدرضا پوراحمد روز پنجشنبه در گفت‌و‌گو با ایرنا ؛ علت بیماری دیابت را اختلال در عملکرد انسولین بدن ، تولید ناکافی انسولین بدن ، ناتوانی بدن در مصرف قند برشمرد و گفت : افراد بالای 30 سال ، افراد چاق ، افراد با تحرک ناکافی و دارای سابقه فامیلی در معرض ابتلا به این بیماری هستند . 
وی با اشاره به اینکه به مناسبت هفته سلامت ایستگاه سلامت در مرکز شهرستان دایر شده است ، گفت : در این ایستگاه یک‌روزه وزن ، قند خون و فشار خون یکصد نفر از مراجعان بصورت رایگان اندازه‌گیری شد . 
پوراحمد ، هدف از برپایی این ایستگاه را اطلاع‌رسانی و حساس‌سازی عموم مردم نسبت به بیماری دیابت عنوان کرد . 
وی در ادامه از برگزاری کلاس‌های آموزشی در مراکز مختلف آموزشی و اداری شهرستان خبرداد وافزود : کلاسهای آموزشی در صورتی که توسط افراد مجرب و متخصص انجام شود می‌تواند در پیشگیری از ابتلا به بیماری‌های مختلف بویزه دیابت موثر باشد . 
پوراحمد ، راه‌های پیشگیری از این بیماری را کاهش وزن ، ورزش ، مصرف میوه و سبزیجات ، مصرف نکردن دخانیات ، کنترل استرس و بررسی سالیانه قند خون در افراد در معرض خطر عنوان کرد . 
وی ، اجرای برنامه آموزشی ویژه دهیاران این شهرستان در خصوص پیشگیری ؛ علایم تشخیص و رعایت موارد ابتلا به بیماری دیابت و نیز برگزاری ورزش همگانی پیاده‌روی ، برگزاری مسابقه نقاشی و مقاله‌نویسی در مدارس ، تهیه و توزیع پوستر و بنر نیز برگزاری صبحانه سالم در مدارس به مناسبت هفته سلامت را از‌جمله فعالیت‌های شبکه بهداشت این شهرستان عنوان کرد . 
پوراحمد ، با اشاره به اینکه تزریق واکسن دو ظرفیتی در تمامی خانه‌های بهداشت این شهرستان اجرا شده است ، تعداد مراکز درمانی و بهداشتی شهرستان خداآفرین را پنج باب مرکز بهداشتی‌درمانی روستایی و یک باب مرکز شهری و روستایی و تعداد 52 باب خانه بهداشت اعلام کرد . 
رییس شبکه بهداشت خداآفرین گفت : این شهرستان با جمعیت 35 هزار نفری و با فاصله 80 کیلومتری از نزدیکترین بیمارستان نیازمند احداث بیمارستان و حضور پزشکان متخصص است . 
برنامه‌های هفته سلامت در سال جاری بر محور غلبه بر دیابت اجرا می‌شود . 
7468/3071/518 انتهای پیام / * اجتماعی سلامت هفته سلامت ارتباط با سردبیر : newsroom@irna.ir تماس بی‌واسطه با مسیولین 
29 خرداد ؛ آخرین مهلت ثبت‌نام ناشران و کتابفروشان برای دریافت کارتخوان 
بر اساس تغییر بانک عامل برای پوشش مالی یارانه‌های کتاب از سوی وزارت فرهنگ و ارشاد اسلامی به بانک شهر ، کلیه ناشران و کتابفروشان موظفند برای دریافت دستگاه‌های کارتخوان ( POS ) بانک شهر اقدام کنند . 
fه گزارش خبرگزاری فارس ، ناشران و کتابفروشان برای دریافت دستگاه‌های کارتخوان ( POS ) بانک شهر می‌توانند تا 29 خرداد در سایت خانه کتاب به نشانی ( ketab.ir ) ثبت‌نام کنند . 
لازم به ذکر است ، تمامی بن کارت‌های خرید کتاب بانک شهر صرفا از طریق دستگاه کارتخوان ( POS ) این بانک قابل‌استفاده خواهد بود . 
موسسه خانه کتاب به منظور رونق بخشیدن به بازار کتاب و ترویج کتابخوانی ، همزمان با آغاز تابستان ، تسهیلاتی را در قالب یارانه خرید کتاب از طریق کتابفروشی‌های سراسر کشور ، مستقیما به خریداران کتاب پرداخت می‌کند . 
انتهای پیام / 
7 مصوبه کارگروه تسهیل برای رفع موانع تولید هریس 
دبیر کارگروه تسهیل و رفع موانع تولید استان آذربایجان شرقی از اتخاذ 7 مصوبه این کارگروه تسهیل برای رفع موانع تولید شهرستان هریس خبر داد . 
به گزارش خبرگزاری فارس از هریس ، سخاوت خیرخواه پیش از ظهر امروز در گفت‌وگو با خبرنگاران اظهار داشت : نشست تخصصی بررسی مشکلات واحدهای تولیدی شهرستان هریس با حضور اعضای کارگروه تسهیل و رفع موانع تولید سازمان صنعت ، معدن و تجارت آذربایجان شرقی در شهرستان هریس برگزار شد که در این بررسی 7 مصوبه برای رفع موانع تولید صنعتگران شهرستان هریس اتخاذ شد . 
وی افزود : یکی از سیاست‌های کاری کارگروه در سال جدید را حضور در شهرستان‌ها و شهرک‌های صنعتی برشمرد و افزود : این کارگروه طبق برنامه تدبیر شده و هماهنگی صورت‌گرفته از سوی فرمانداری‌ها و ادارات صنعت ، معدن و تجارت شهرستان‌ها به همراه اعضای خود که متشکل از تمام نهادهای خدمات رسان به تولید هستند با حضور در شهرستان‌ها و بازدید از کارخانجات مشکل‌دار و غیرفعال ، مشکلات را احصا و در صدد رفع آن در نزدیک‌ترین زمان ممکن بر می‌آیند . 
خیرخواه ادامه داد : در قالب همین برنامه سفر شهرستانی ، مشکلات واحدهای تولیدی شهرستان هریس با حضور رئیس سازمان صنعت ، معدن و تجارت و عضو هیات‌مدیره شرکت شهرک‌های صنعتی ایران ، مدیرعامل شرکت شهرک‌های صنعتی استان ، فرماندار شهرستان هریس و مدیران ادارات و نهادها و گروهی از تولیدکنندگان و روسای ادارات بررسی شد . 
مشاور رئیس سازمان صنعت ، معدن و تجارت آذربایجان شرقی با بیان اینکه شهرستان هریس 66 واحد تولیدی دارای پروانه بهره‌برداری و 22 طرح صنعتی نیمه‌تمام دارد که نزدیک به نصف این واحدها با مشکلاتی متعدد دست‌به‌گریبان هستند که عمده مشکلاتشان کمبود نقدینگی بوده و در این بررسی میدانی راهنمایی شدند برای ثبت‌نام در سایت بهین یاب اقدام کنند تا در سریع‌ترین زمان ممکن بررسی و برای اخذ تسهیلات یارانه‌دار به بانک‌های عامل معرفی شوند تا با تزریق نقدینگی چرخه تولید خود را رونق بخشند . 
خیرخواه در عین حال خاطرنشان کرد : علاوه بر موارد فوق ، مقرر شد با تشکیل کارگروه شهرستانی مشکلات 13 کارگاه آجرپزی منطقه جهت راه‌اندازی مجدد عارضه‌یابی شود تا نسبت به‌راه‌اندازی آنها تدبیر اساسی اندیشیده شود . 
وی ادامه داد : همچنین رفع مشکلات ساختاری شهرک صنعتی بیلوردی ، تسریع در نمایشگاه فرش و افزایش تسهیلات پشتیبان صندوق کارآفرینی امید برای بافندگان فرش و سایر کارگاه‌های مشمول از دیگر مصوبات این کارگروه در شهرستان هریس بود . 
دبیر کارگروه تسهیل و رفع موانع تولید استان اضافه کرد : در این جلسه مقرر شد تکمیل 3 طرح مهم صنعتی در دست اجرا از قبیل آردسازی ، پکیج سازی و تولید بطری‌های شیشه‌ای در اولویت حمایت و تخصیص تسهیلات قرار گیرد . 
وی با بیان اینکه سرمایه گذارانی که در شهرستان هریس دست به سرمایه‌گذاری تولیدی بزنند از معافیت 20 ساله مالیاتی برخوردار هستند ، گفت : این واحدهای تولیدی 10 سال معافیت مالیاتی دارند و اگر در داخل شهرک صنعتی مستقر شوند 13 سال معافیت خواهند داشت و در صورت افزایش دو برابری نیروی کار معافیت مجدد می‌گیرند . 
خیرخواه ادامه داد : این در حالی است که این سرمایه‌گذاران طبق برنامه پنجم که تا پایان سال اعتبار دارد از معافیت 20 ساله برخوردار هستند . 
انتهای پیام / 60002 / ع 40 
قاسمی تصویب قطعنامه حقوق‌بشری علیه ایران در مجمع عمومی را مردود و غیرقابل‌قبول خواند 
سخنگوی وزارت خارجه تصویب قطعنامه حقوق‌بشری علیه ایران در مجمع عمومی سازمان ملل را مردود و غیرقابل‌قبول خواند و گفت : این قطعنامه صرفا مبتنی بر نگرشی گزینشی ، مقابله‌جویانه و تنها با اهداف خاص سیاسی تدوین و تصویب شده است . 
به گزارش گروه سیاست خارجی خبرگزاری فارس ، بهرام قاسمی سخنگو و رئیس مرکز دیپلماسی عمومی و رسانه‌ای وزارت امور خارجه در واکنش به تصویب قطعنامه حقوق‌بشری علیه کشورمان در کمیته سوم مجمع عمومی سازمان ملل متحد گفت : جمهوری اسلامی ایران قطعنامه وضعیت حقوق بشر در ایران که در هفتاد و یکمین اجلاس مجمع عمومی سازمان ملل متحد توسط کانادا و سایر همبانیان آن کشور تهیه شده است را مردود و غیرقابل‌قبول می‌داند . 
وی افزود : متاسفانه این قطعنامه بدون در نظر داشتن واقعیت‌های جمهوری اسلامی ایران ، صرفا مبتنی بر نگرشی گزینشی ، مقابله‌جویانه و تنها با اهداف خاص سیاسی تدوین و تصویب شده است . 
قاسمی ضمن محکوم کردن سو استفاده برخی کشورها از مسئله حقوق بشر گفت : جمهوری اسلامی ایران هرگونه استفاده ابزاری و سیاسی از موضوع حقوق بشر توسط کشورهای غربی علیه کشورهای مستقل جهان را مردود و محکوم می‌داند . 
وی افزود : ساز و کارهای حقوق‌بشری سازمان ملل متحد نباید دستمایه‌ای برای بازی‌های سیاسی قدرت‌های بزرگ و خصومت‌های برخی کشورها نسبت به سایر جوامع قرار گیرد . 
وی در خصوص برخی از حامیان و بانیان این قطعنامه نیز اظهار داشت : طنز تلخ تاریخی موجود در این قطعنامه ، همسویی رژیم صهیونیستی ، رژیم سعودی و تعداد کم شماری از کشورهای عاری از دموکراسی و آزادی در منطقه است که حامیان و مروجین اصلی تروریسم ، خشونت و افراطی‌گری می‌باشند . 
این همسویی و همسانی خود نیز به‌تنهایی دلیلی بر ناموجه و نامشروع بودن قطعنامه یادشده می‌باشد . 
سخنگوی وزارت امور خارجه در پایان بار دیگر تاکید کرد : جمهوری اسلامی ایران یک نظام مردمسالار دینی است و بر اساس سیاست‌های اصولی و اساسی خود ، همواره و همیشه مخالف هرگونه تبعیض ، بهره‌برداری ابزاری و سیاسی از موضوع حقوق بشر بوده و اعتقاد راسخ آن بر این است که محل مناسب ارزیابی حقوق بشر در کشورها ، مکانیسم گزارش‌دهی دوره‌ای حقوق بشر برای تمامی کشورها ( یو پی آر ) در شورای حقوق بشر است . 
وی اضافه کرد : مشارکت سازنده و فعال کشورمان در این ساز‌و‌کار ، نشانگر جدیت ایران در ارتقای حقوق بشر و عمل به تعهدات بین‌المللی خود از طریق همکاری‌های سازنده ، برابری جهانی و نیز ساز و کارهای مبتنی بر گفتگو و رایزنی است . 
انتهای پیام / 
گلستان در آینده نزدیک با پدیده گردوغبار روبه‌رو می‌شود 
به گزارش خبرنگار مهر ، سید محمدرضا رضوی در نشست مدیران شورای هماهنگی حمل‌و‌نقل استان گلستان با اصحاب رسانه که ظهر یکشنبه به مناسبت هفته دولت در اداره کل راه و شهرسازی استان گلستان برگزار شد ، اظهار کرد : تجهیزات هواشناسی استان گلستان نسبت به استان‌های همجوار پیشرفته نیست و از زمانی‌که استان گلستان از مازندران جدا شده است ، تمامی تجهیزات پیشرفته برای استان مازندران باقی‌مانده است . 
وی ادامه داد : متاسفانه استان گلستان از نظر تغییر اقلیم در حال آسیب دیدن است و نگه داشت اقلیمی استان گلستان با وجود دو صحرا در استان کار بسیار سخت و دشواری است . 
استان گلستان ظرفیت جمعیت انسانی با حدود یک و نیم میلیونی را ندارد و وضعیت اقلیم و آب این استان نیز بسیار بد است . 
او با بیان اینکه مردم استان گلستان چهار برابر ظرفیت آبی مصرف می‌کنند ، افزود : در چند روز گذشته یکی از کشاورزان استان گلستان 22 متر زمین را حفاری کرده بود تا بتواند برای شالی خود آب تامین کند . 
تنها راه نجات استان گلستان حفظ منابع طبیعی و مراتع است و اگر با این مسئله جدی برخورد نشود ، در سال‌های آینده شاهد مشکلات بسیار زیادی برای استان گلستان خواهیم بود . 
رضوی تصریح کرد : در سطح استان گلستان 38 هزار هکتار برنج کشت می‌شود که هر یک هکتار آن 15 هزار متر مکعب آب مصرف می‌کند در حالی که با 15 هزار متر مکعب آب می‌توان چهار هکتار پنبه کشت کرد . 
تغییر اقلیم استان گلستان حتی باعث می‌شود که ویروس مالاریا در خلیج گرگان به وجود بیاید که در صورت اتفاق افتادن این مسئله ، این ویروس از بین نمی‌رود . 
سید محمدرضا رضوی گفت : هواشناسی استان گلستان از نظر ارتقای تجهیزات و تاثیرپذیری در جامعه رتبه سوم کشور را در سال جاری کسب کرده است . 
در حال حاضر استان گلستان با مشکل کم‌آبی مبارزه می‌کند اما مبارزه بعدی استان گلستان در دو تا سه سال آینده پدیده گرد و غبار است . 
مدیرکل هواشناسی استان گلستان در پایان خاطرنشان کرد : یکی از مهمترین کارهای هواشناسی استان گلستان این است که سامانه‌ای در جنگل‌های استان نصب کرده که با آن تغییرات دمایی داخل جنگل از طریق پیامک برای مسئولین محیط زیست استان گلستان و حتی دکتر ابتکار رئیس سازمان محیط زیست می‌شود که می‌توان با آن احتمال آتش‌سوزی در جنگل را از قبل پیش بینی کرد . 
120 هزار بیمار مبتلا به دیابت در گلستان پیش‌بینی می‌شود 
خبرگزاری مهر - گروه استان‌ها : نمایشگاه سلامت در استان گلستان هم‌زمان با هفته سلامت در کشور از تاریخ 4 اردیبهشت لغایت 8 اردیبهشت در سوله تالار فخرالدین اسد گرگانی با همکاری ارگان‌ها و سازمان‌های مرتبط با مرکز بهداشت گلستان در قالب 34 غرفه در شهرستان گرگان برگزار شد . 
آمارها نشان می‌دهد که شش درصد جمعیت کشورها مبتلا به بیماری دیابت هستند . 
این در حالی است که در گلستان علت عمده مرگ و میرها بیماری‌های قلبی و عروقی عنوان شده است به‌طوری‌که 50 درصد بیماران مبتلا به دیابت به بیماری قلبی و عروقی مبتلا می‌شوند . 
از حدود هشت هزار مرگ و میر سالانه در گلستان سه هزار و 200 فوت براثر بیماری‌های قلبی و عروقی است . 
به همین خاطر هم در استان ما تست این بیماری برای افراد بالای 30 سال انجام می‌شود و تاکنون این اقدام در روستاها و برخی از شهرهای زیر 20 هزار نفر اجرایی و در دیگر شهرها نیز انجام خواهد شد . 
در سطح روستاهای استان تاکنون 15 هزار نفر بیمار مبتلا به دیابت شناسائی شده‌اند و در غربالگری که در حدود یک سوم شهرهای زیر 20 هزار نفر با 49 هزار نفر جمعیت انجام شد ، در مجموع 870 بیمار شناسائی شدند . 
اما پیش‌بینی‌ها از این خبر می‌دهد که در غربالگری دیابت در شهرها افزون بر 30 هزار نفر مبتلا به این بیماری شناسائی شوند . 
آموزش به کودکان برای غلبه بر دیابت 
نمایشگاه هفته سلامت با شعار غلبه بر دیابت و رویکرد آموزشی در گرگان برگزار شد . 
نمایشگاهی که می‌تواند قدمی در جهت آموزش بیشتر و توجه به‌سلامت افراد بردارد . 
نجمه شهاب‌الدین مدیر نمایشگاه هفته سلامت در این رابطه به خبرنگار مهر گفت : شعار امسال سازمان بهداشت جهانی غلبه بر دیابت است و ما سعی کردیم این نمایشگاه را در راستای این شعار برگزار کنیم . 
شهاب‌الدین افزود : سازمان‌هایی که در بحث سلامت دخیل هستند مانند سازمان‌های آموزشی ، ادارات آموزشی و دانشکده بهداشت در راستای این شعار برای آموزش به مردم ، خدمات خود ازجمله چک کردن قند خون ، اندازه‌گیری قد ، آموزش‌های امداد و نجات و . 
. 
. 
را در این نمایشگاه به مردم ارائه می‌دهند . 
وی عمده آموزش‌ها را برای کودکان عنوان کرد و گفت : برای کودکان آموزش‌های مختلفی برای پیشگیری از دیابت در نظر گرفته‌ایم و به آن‌ها یاد دادیم که اگر در بزرگ سالی مبتلابه این بیماری شدند برای درمان آن فعالیت‌هایی از قبیل تحرک بدنی ، تغذیه سالم و پرهیز از فست فود و غذاهای شیرین داشته باشند . 
پیشرفت خرمشهر و آبادان در حوزه آموزش عالی 
آبادان استعداد راه‌اندازی رشته‌های هنری را دارد . 
به گزارش گروه استان‌های باشگاه خبرنگاران جوان از آبادان ؛ رئیس دانشگاه شهید چمران اهواز در آبادان گفت : خرمشهر و آبادان استحقاق این‌را دارند که در همه زمینه‌ها از‌جمله حوزه آموزش عالی پیشرفت و توسعه یابد و سازمان منطقه آزاد اروند می‌تواند در این خصوص کمک کند . 
غلامحسین خواجه افزود : دانشگاه شهید چمران اهواز تمامی تلاش خود را برای اخذ مجوزهای لازم انجام می‌دهد تا بتوانیم در آینده نزدیک دانشگاه هنر و یا دانشکده هنر در آبادان راه‌اندازی شود . 
وی گفت : آبادان استعداد راه‌اندازی رشته‌های هنری را دارد و شاهد این موضوع نیز ، وجود هنرمندان توانای آبادانی و خرمشهر در کشور است . 
رئیس دانشگاه شهید چمران اهواز افزود : با توجه به محدودیت‌های اعتباری دانشگاه‌ها در کشور ، انتظار می‌رود برای راه‌اندازی دانشکده هنر خوابگاه برای دانشجویان ، منازل مسکونی اساتید ، غذاخوری مناسب و فضاهای ورزشی در منطقه فراهم شود . 
می‌خواستیم سانتریفیوژها و چرخ اقتصاد مردم باهم بچرخد اما الان چرخ اقتصاد هم نمی‌چرخد 
احمد توکلی با اشاره به اینکه می‌خواستیم که سانتریفیوژها و چرخ اقتصاد مردم بچرخد اما آنها کاری کردند که چرخ اقتصاد هم نمی‌چرخد ، گفت : اینکه دولت در خصوص توافق صورت گرفته با FATF پاسخ نمی‌دهد و شفاف‌سازی نمی‌کند ، سو ظن ایجاد می‌کند . 
به گزارش تسنیم ، احمد توکلی در برنامه گفتگوی ویژه خبری افزود : وقتی شفافیت نباشد اعتماد عمومی کم می‌شود و این مسئله موجب افزایش ریسک سرمایه‌گذاری و کاهش اشتغال و تنش سیاسی در جامعه خواهد شد . 
وی با اشاره به تصمیم گروه FATF در زمینه تعلیق موقت تحریم‌های مالی و بانکی گفت : همین‌که دولت متن توافق را منتشر نمی‌کند سو ظن ایجاد می‌شود . 
توکلی تصریح کرد : ما در اعضای دولت احتمال خیانت نمی‌دهیم اگر‌چه احتمال خطا وجود دارد . 
این استاد دانشگاه گفت : اختلاف ما با طرف مقابل نه در لفظ که ماهوی است . 
توکلی افزود : به طور مثال ما منافقین را تروریسم می‌دانیم در حالی که آنها این گروه را پناه می‌دهند و حمایت می‌کنند . 
رئیس هیئت مدیره دیده‌بان شفافیت و عدالت گفت : طبق برجام ما باید به منابعمان دسترسی پیدا می‌کردیم اما طرف مقابل با راهکارها و دستورالعمل‌هایی که در نظر می‌گیرند ، قدرت نقل‌و‌انتقال این منابع را از ما سلب می‌کنند . 
توکلی تصریح کرد : وقتی دولت تصمیم می‌گیرد که با حقوق عامه مردم در ارتباط است نمی‌تواند طبق قانون آن را مخفی کند و باید مفاد آن را منتشر نماید . 
وی گفت : ما برجام را قبول کردیم و دولت آمریکا بارها اعلام کرده است که ایران تعهداتش را انجام داده در حالی که طرف مقابل به تعهداتش عمل نمی‌کند . 
توکلی افزود : می‌خواستیم که سانتریفیوژها و چرخ اقتصاد مردم بچرخد اما آنها کاری کردند که چرخ اقتصاد هم نمی‌چرخد . 
وی با اشاره به تاکید دولت بر آزادی مطبوعات و انتشار اطلاعات ، گفت : دولت نباید بگذارد سوال درست شود ، اگر سوالی ایجاد شد باید زود پاسخ دهد . 
رئیس هیئت مدیره دیده‌بان شفافیت و عدالت با اشاره به تصمیم اخیر FATF افزود : آنها تصمیم گرفتند که اعمال تحریم‌های مالی علیه ما را معلق کنند اما ما باید بدانیم که چه دادیم و چه گرفتیم ؟ 
توکلی گفت : تا شفاف‌سازی نشود نمی‌شود نسبت به اقدام صورت گرفته نظر داد ؟ 
وی افزود : نباید در مسائل سیاسی به خوش‌بینی‌های افراطی برسیم و بگوییم دولت ، امین است . 
توکلی گفت : باید بدانیم آمریکا دشمن است و باید به او نگاه دشمنانه داشته باشیم . 
احتمال افزایش بیماریهای اسهالی و منتقله از حشرات در همدان 
معاون بهداشتی دانشگاه علوم پزشکی همدان گفت : انتظار می‌رود در فصل تابستان بیماری‌های اسهالی و بیماری‌های منتقله از حشرات به ویژه کنه افزایش یابد . 
به گزارش خبرگزاری فارس از همدان ، جلال‌الدین امیری ظهر امروز در کارگروه سلامت و امنیت غذایی استان همدان اظهار کرد : روزانه در جهان 5 هزار کودک بر اثر خوردن آب آلوده جان خود را از دست می‌دهند که در طی 15 سال به 42 میلیارد دلار برای رفع این مشکل نیاز است . 
وی افزود : براساس مطالعات سازمان بهداشت جهانی یک دلار هزینه در بخش آبرسانی سالم به روستاها می‌تواند 9 دلار در درمان و پیشگیری از بیماری‌ها از طریق آب آلوده صرفه‌جویی هزینه ایجاد کند . 
معاون بهداشتی دانشگاه علوم پزشکی همدان در خصوص وضعیت کنترل آب شبکه‌های روستایی زیر پوشش آبفار روستایی در 6 ماهه دوم سال گذشته گفت : از 67 هزار و 883 مورد کلرسنجی در استان تعداد موارد مطلوب 49 هزار و 432 مورد بود که به صورت درصدی 72.8 درصد مطلوب بوده است . 
وی در خصوص وضعیت کنترل آب شبکه‌های روستایی غیر پوشش آبفار روستایی ادامه داد : از تعداد 5 هزار و 702 مورد کلرسنجی در استان 3 هزار و 790 مورد یعنی 66.4 درصد مطلوب گزارش شده است . 
امیری خاطرنشان کرد : از نمونه‌های میکروبی شبکه‌های آبرسانی روستایی زیر پوشش آبفار روستایی استان از 945 مورد آزمایش شده 93.3 درصد از نظر میکروبی مطلوب گزارش شده و همچنین وجود نیترات در آب مصرفی 96.6 درصد ، نیتریت 100 درصد و فلوراید 73 درصد بوده است . 
وی در خصوص مشکلات موجود برای تامین آب شرب روستایی در استان خاطرنشان کرد : عدم کامل پوشش جمعیتی ، فرسودگی و قدمت شبکه‌های آبرسانی ، خرابی مخازن ، عدم کلرزنی درصد بالایی از شبکه‌های آب آشامیدنی از‌جمله مشکلات آب شرب روستایی استان است . 
معاون بهداشتی دانشگاه علوم پزشکی همدان در این کارگروه در خصوص بیماری‌های قابل انتقال از آب و غذا نیز گفت : فروردین‌ماه امسال در 136 سال گذشته گرمترین ماه به نسبت مشابه سال‌های گذشته بوده است . 
این مسوول اظهار کرد : چون میزان بارندگی و رطوبت بالا بوده انتظار می‌رود در فصل تابستان بیماری‌های اسهالی و بیماری‌های منتقله از حشرات به ویژه کنه افزایش یابد . 
امیری خاطرنشان کرد : امسال شرایط بروز طغیان اسهال آبکی و خونی و همچنین وبا و بیماری‌های عفونی مساعد است که این بیماری‌ها در فصل تابستان و پاییز بیشتر بروز پیدا می‌کند . 
انتهای پیام / 89009 / ق 30 
مدیران چهارمین جشنواره فیلم و عکس فناوری و صنعتی معرفی شدند 
به گزارش خبرگزاری مهر ، سعید پورعلی معاون فرهنگی جهاد دانشگاهی کشور با تاکید بر اینکه سینما یکی از موثرترین روش‌های فرهنگ‌سازی در حوزه صنعت و تولید است ، گفت : با توجه به گستردگی روزافزون سینما و صنعت در کشور ، این دو نمی‌توانند از یکدیگر کناره‌گیری کنند . 
چه‌بسا امروز در کشورهای پیشرفته ، جایگاه فرهنگ به عنوان یکی از محورهای صنعت و اقتصاد جای خود را باز کرده است . 
وی ادامه داد : متاسفانه با توجه به ساختار دولتی فرهنگ و هنر در کشور ما ، اینگونه پذیرفته شده که فرهنگ مقوله‌ای هزینه‌بر است که منابع درآمدی نامشخصی دارد . 
به نظر می‌رسد که همگامی فرهنگ و اقتصاد و صنعت بتواند علاوه بر تاثیرات شگرفت بر حوزه اقتصاد و صنعت ، فرهنگ را نیز به سمت اصلاح ساختارهای هزینه‌کرد سوق دهد . 
پورعلی برگزاری جشنواره فیلم و عکس فناوری و صنعتی « فردا » را پل ارتباطی خوبی بین فرهنگ و صنعت دانست و اظهار کرد : این جشنواره از معدود رویدادهایی است که بین حوزه‌های فرهنگ و صنعت ارتباط برقرار کرده است . 
در‌واقع می‌توان گفت که جشنواره فیلم و عکس فناوری و صنعتی مسئولیت این ارتباط تنگاتنگ را در دست گرفته و توانسته است مخصوصا در دوره سوم ، ارتباط مناسبی بین دو حوزه برقرار کند . 
عضو شورای سیاست‌گذاری جشنواره فیلم « فردا » در بخش پایانی سخنانش با اشاره به لزوم ارائه روایت صنعتی و علمی از کشور در جهان گفت : اکنون ارائه مناسب روایت‌های صنعتی و علمی به یکی از فعالیت‌های کشورها تبدیل شده است . 
ایران در حوزه صنعت و علم پیشرفت‌های قابل توجهی داشته است و به تدوین و ارائه این روایت نیازی مبرم دارد . 
ایجاد روایت صنعتی و علمی نیازمند ایجاد زیرساخت‌های مناسب است که قطعا کمک گرفتن از حوزه فرهنگ و هنر یکی از اصلی‌ترین آن هاست . 
در این جلسه بهزاد رشیدی رییس جهاد دانشگاهی واحد هنر و مسعود نجفی دبیر جشنواره گزارشی را از روند آماده‌سازی این دوره ارائه کردند . 
طی احکامی از سوی دبیر چهارمین جشنواره فیلم و عکس فناوری و صنعتی ، سیدمحمدصادق لواسانی به عنوان مدیر روابط عمومی ، حسن هندی مدیر اجرایی بخش عکس ، علی شکوری مدیر هنری ، امین مختاری مدیر بخش دانشجویی و مهدی متناصری مدیر دبیرخانه جشنواره معرفی شدند . 
پورعلی در پایان این نشست ابراز امیدواری کرد که این جشنواره بیش از دوره گذشته به نخبگان سینمایی نزدیک شده و صنعتگران و فناوران را نیز به ارائه تخصص خود به شیوه هنرمندانه تشویق کنند . 
پنجم آذر آخرین مهلت ارسال آثار به چهارمین دوره جشنواره فیلم و عکس فناوری و صنعتی « فردا » است و این جشنواره دی‌ماه امسال با شعار « روایتی از فناوری و کسب و کار ایرانی » برگزار می‌شود . 
علاقمندان می‌توانند آثار خود را از طریق وب‌سایت www.jdfest.ir ارسال کنند . 
نماینده ایران در مسابقات بین‌المللی قرآن مالزی چهارشنبه تلاوت می‌کند مراسم قرعه‌کشی پنجاه وهشتمین دوره مسابقات بین‌المللی قرآن مالزی صبح امروز برگزار شد که بر اساس آن نماینده جمهوری اسلامی ایران در این رقابت‌ها چهارشنبه تلاوت خواهد کرد . 
به گزارش خبرنگار اعزامی خبرگزاری فارس به کوالالامپور آیین قرعه‌کشی پنجاه وهشتمین دوره مسابقات بین‌المللی قرآن مالزی صبح امروز در هتل محل اقامت شرکت‌کنندگان این رقابت‌ها برگزار شد . 
بنابر این گزارش سیدمصطفی حسینی نماینده کشورمان روز چهارشنبه تلاوت خواهد کرد . 
در این روز قاریانی از کشورهای فیلیپین ، بنگلادش و افغانستان تلاوت خواهند کرد . 
در این مراسم که با حضور همه شرکت‌کنندگان 
مرد و زن برگزار شد ابتدا مجری برنامه توضیحاتی درباره کشور مالزی ، صنعت توریسم در این کشور ، صنعت غذای حلال و در کل امکانات و خدماتی در مالزی برای گردشگران مسلمان درنظر گرفته شده ارائه کرد . 
در ادامه قوانین و باید‌ها و نباید‌های مسابقات مانند رعایت حجاب و پوشش مناسب و رعایت شئونات به همراه دستور‌العمل‌ها و برنامه‌های جانبی و خدماتی برای شرکت‌کنندگان شرح داده شد . 
ارائه توضیحاتی درباره آیین‌نامه و نحوه نمره‌دهی بخش بعدی مراسم بود که به وسیله یک کلیپ انجام شد . 
دراین مراسم روز تلاوت هر شرکت‌کننده مشخص و پس از آن هر شرکت‌کننده صبح روز مسابقه‌اش قرعه آیه را انتخاب و تا بعد‌از‌ظهر فرصت دارد که تمرین کند ، همچنین هر شرکت‌کننده از لحظه آغاز تلاوت 10 دقیقه فرصت دارد تا قرائت را به پایان برساند و در غیر این صورت از او نمره کسر خواهد شد . 
البته دو دقیقه قبل از اتمام وقت زنگ به همراه چراغ زرد به صدا درمی‌آید تا شرکت‌کننده در زمان دو دقیقه تلاوت را به پایان برساند و در صورت نواخته شدن زنگ با چراغ‌قرمز از شرکت‌کننده نمره کسر می‌شود . 
انتهای پیام / 
دیه ماه حرام برای رانندگان مقصر حذف شد 
بر اساس دستورالعمل ابلاغ شده به شرکت‌های بیمه پوشش بیمه‌نامه شخص ثالث برای رانندگان مقصر در حوادث در ماه حرام و غیر حرام بیش از 190 میلیون تومان نخواهد بود . 
به گزارش فارس ، افرادی که در ماه‌های اخیر اقدام به دریافت بیمه‌نامه شخص ثالث کرده‌اند با تغییر تازه‌ای در صدور بیمه‌نامه اشان مواجه می‌شوند و آن « حداکثر غرامت 190 میلیون تومانی فوت و نقص عضو راننده » در حوادث است که برخلاف سال گذشته در ماه حرام نیز تغییری نخواهد داشت . 
این در حالی است که حداکثر خسارت پرداختی برای شخص ثالث در ماه حرام 253 میلیون تومان و در ماه غیر حرام 190 میلیون تومان تعیین شده است . 
صادق پور مدیر یک نمایندگی بیمه ایران در این رابطه به خبرنگار فارس گفت : در آیین‌نامه جدید بیمه شخص ثالث که از 28 خرداد ماه سال جاری به نمایندگی‌ها ابلاغ و اجرایی شده است ، پوشش شخص ثالث برای رانندگان مسئول خسارت در نظر نگرفته‌اند ، البته اگر راننده مقصر و مسئول حادثه نبوده و شخص ثالث باشد پوشش بیمه ماه حرام برایش لحاظ خواهد شد . 
وی تائید کرد که سقف این پوشش در سال گذشته حداکثر 220 میلیون تومان بوده است . 
مدیر یک نمایندگی دیگر بیمه نیز گفت : این اقدام درست مانند در نظر گرفتن فرانشیز است که در بیمه‌نامه ، فرد بیمه‌گذار مسئول پرداخت بخشی از خسارت می‌شود . 
در‌واقع با این اقدام قانونگذار خواسته است مسئولیت رانندگان را در حوادث مورد تاکید قرار دهد و بر همین اساس بخشی از پوشش بیمه شخص ثالث که در ماه حرام برای حادثه دیدگان در نظر گرفته می‌شود را برای رانندگان مسئول حادثه در نظر نگرفته است . 
بر اساس این گزارش در جدیدترین ابلاغیه قانون شخص ثالث تصریح شده است : دارنده وسیله نقلیه مکلف است برای پوشش خسارت‌های بدنی واردشده به راننده مسبب حادثه ، حداقل به میزان دیه مرد مسلمان در ماه غیرحرام ، بیمه حوادث اخذ کند . 
مبنای محاسبه میزان خسارت قابل پرداخت به راننده مسبب حادثه ، معادل دیه فوت یا دیه و یا ارش جرح در فرض ورود خسارت بدنی به مرد مسلمان در ماه غیرحرام و هزینه معالجه آن می‌باشد . 
سازمان پزشکی قانونی مکلف است با درخواست راننده مسبب حادثه یا شرکت بیمه مربوط ، نوع و درصد صدمه بدنی واردشده را تعیین و اعلام کند . 
آیین‌نامه اجرائی و حق بیمه مربوط به این بیمه‌نامه به پیشنهاد بیمه مرکزی پس از تصویب شورای عالی بیمه به تصویب هیات وزیران می‌رسد . 
کمیته ملی المپیک قهرمانی تیم ملی اسنوکر را تبریک گفت 
به گزارش خبرگزاری مهر و به نقل از روابط عمومی کمیته ملی المپیک ، در متن پیام تبریک کمیته ملی المپیک آمده است : 
بار دیگر ملی‌پوشان غیرتمند ورزش کشورمان موفق شدند در میدانی دیگر ضمن شکست رقبای قدرتمند خود ، افتخاری دیگر برای ملت بزرگ ایران و جامعه ورزش کشورمان بدست آورند . 
ضمن تبریک کسب عنوان قهرمانی تیم ملی اسنوکر در رقابت‌های قاره‌ای به مسئولین ، کادر فنی و ملی‌پوشان آن و قدر شناسی از حرکت ارزشمند آنها در اهدا کاپ قهرمانی خود به شهدای غیرتمند مدافع حرم ، امید می‌رود ملی‌پوشان این رشته پرطرفدار در دیگر رقابت‌های بین‌المللی بتوانند در سایه الطاف الهی ، دعای خیر مردم و تلاش‌های شبانه‌روزی خود و بخصوص مجموعه موفق فدراسیون و عوامل اجرایی آن ، پرچم پر افتخار میهن عزیزمان را به اهتزاز در آورند . 
آفرین بر شما فرزندان این مرز‌و‌بوم که در هر شرایطی یاد و خاطره شهدای گرانقدر را گرامی داشته و مقام ارزشمند این عزیزان را ارج می‌نهید تا نشان دهید اگر شهدا نبودند امروز نمی‌توانستید در صلح و آرامش ، در میدان ورزشی برای کشور عزیزمان افتخار آفرینی کنید . 
تولید نفت ایران تا رسیدن به سطح قبل از تحریم افزایش خواهد یافت 
وزیر نفت با مثبت خواندن طرح " فریز " گفت ، ایران تا رسیدن به سطح تولید قبل از تحریم نفت ، به این طرح نخواهد پیوست 
وزیر نفت : 
تولید نفت ایران تا رسیدن به سطح قبل از تحریم افزایش خواهد یافت 
اقتصاد انرژی - همشهری آنلاین : وزیر نفت با مثبت خواندن طرح " فریز " گفت ، ایران تا رسیدن به سطح تولید قبل از تحریم نفت ، به این طرح نخواهد پیوست 
بیژن زنگنه در گفتگو با مهر با بیان اینکه افزایش ظرفیت تولید و صادرات نفت ایران تا رسیدن به سطح پیش‌از اعمال تحریم‌ها افزایش می‌یابد ، گفت : توافق کشورهای بزرگ تولیدکننده نفت شامل کشورهای عضو و غیر عضو اوپک همچون روسیه و عربستان برای اجرای طرح فریز نفتی یک گام مثبت است . 
وزیر نفت با اعلام اینکه این اقدام برای تثبیت تولید نفت می‌تواند مثبت باشد اما قطعا کافی نیست ، تصریح کرد : با استفاده از ابزار مدیریت عرضه و تولید امکان بازگشت ثبات قیمتی به بازار نفت وجود دارد . 
وی در پاسخ به پرسش که آیا ایران در نشست مشترک نفتی بین کشورهای اوپک و غیر اوپک به میزبانی دوحه قطر حضور می‌یابد ؟ 
اظهار داشت : اگر وقت کنم حتما در این نشست شرکت می‌کنم . 
زنگنه در روزهای پایانی اسفند ماه سال گذشته در حاشیه دیدار و گفتگو با الکساندر نواک وزیر انرژی روسیه با تاکید بر اینکه اگر بخواهیم وضع بازار را به حال خود رها کنیم شاید بازگشت ثبات به بازار به 1.5 تا 2 سال زمان نیاز دارد ، گفته بود : با آن وجود در صورت دخالت کشورهای بزرگ تولید‌کننده نفت در مدت‌زمان کمتر از یک‌سال امکان بازگشت ثبات به بازار وجود دارد . 
وزیر نفت همچنین از اجرای طرح فریز و یا نگهداشت تولید نفت به عنوان گام اول بهبود شرایط بازار یاد کرده و گفته بود : این گام مثبتی است و از همکاری‌های روسیه و کشورهای عضو و غیر عضو اوپک حمایت می‌کنیم . 
تاکنون کشورهایی همچون روسیه ، عمان و نیجریه به‌طور رسمی از مستثنی شدن ایران از اجرای طرح فریز نفتی حمایت کرده‌اند با این وجود برخی از کشورهای عربی خواستار پیوستن ایران به این طرح نفتی هستند . 
از سوی دیگر چهارم فروردین ماه سال جاری ، وزارت صنعت و انرژی قطر اعلام کرد : این کشور از ایران برای شرکت در نشست ماه آوریل تولیدکنندگان عضو و غیرعضو اوپک در دوحه دعوت کرده است . 
بر این اساس در نشست آوریل ( فروردین ماه ) تولیدکنندگان عضو و غیر عضو سازمان کشورهای صادرکننده نفت ( اوپک ) در دوحه به منظور بررسی راهکارهای اجرای توافق تثبیت تولید نفت ، دور هم جمع خواهند شد . 
پیشنهاد تثبیت تولید در نشست مشترک عربستان ، روسیه ، ونزوئلا و قطر در دوحه مطرح شد که طی آن تولیدکنندگان توافق کرده‌اند تا سطح تولید خود را در سطح ماه ژانویه امسال ثابت نگه دارند تا شاید این کار کمکی باشد به بهبود وضع قیمت نفت در بازارهای جهانی که طی یکی دو ماه گذشته به کمترین حد خود در سال گذشته رسیده است . 
ثبت‌نام سه تیم ایرانی در تور جهانی والیبال ساحلی کیش 
تهران - ایرنا - تعداد تیم‌های ثبت‌نام‌کننده برای شرکت در تور جهانی والیبال ساحلی کیش با ثبت‌نام سه تیم ایرانی به 56 تیم رسید . 
دومین دوره تور جهانی والیبال ساحلی در ایران از 27 تا 30 بهمن‌ماه سال جاری در جزیره کیش برگزار می‌شود . 
ثبت‌نام تیم‌ها برای شرکت در این رقابت‌ها از 27 آذر‌ماه آغاز شده است و به مدت یک ماه ادامه خواهد داشت . 
سه تیم ایرانی روز چهارشنبه برای حضور در این رقابت‌ها ثبت‌نام کردند که آرش وکیلی - عباس پورعسگری ، رحمان رئوفی - بهمن سالمی و آق محمد سلاق - حامد میرزاعلی اسامی بازیکنان سه تیم ایران است . 
تاکنون 56 تیم از 20 کشور جهان برای حضور در این رقابت‌ها ثبت‌نام کردند و پیش بینی می‌شود که تا پایان مهلت مقرر این تعداد به 70 تیم برسد . 
ایتالیا و اتریش ( شش تیم ) ، آلمان ( پنج تیم ) ، کانادا ، آمریکا و فرانسه ( 4 تیم ) ، روسیه ، هلند ، ایران و سوئیس ( سه تیم ) ، استرالیا ، جمهوری چک ، قزاقستان ، ترکیه و لهستان ( دو تیم ) ، بلژیک ، انگلیس ، استونی ، آفریقای جنوبی و اوکراین با یک تیم برای حضور در تور جهانی کیش تاکنون ثبت‌نام کردند . 
در جدول اصلی این رقابت‌ها 24 تیم و در جدول مقدماتی 36 تیم حضور خواهند داشت که تیم‌های شرکت‌کننده بر اساس رنکینگ در دو جدول قرار می‌گیرند . 
نخستین دوره تور جهانی والیبال ساحلی در کیش از 27 تا 30 بهمن‌ماه سال 94 برگزار شد و تیم‌های قطر ( جفرسون سانتوس پریرا شریف یونوس ) ، روسیه ( اولگ استویانوسکی آرتم یارزوتکین ) و لهستان ( بارتوش لویژاک پیوتر کانتور ) مقام‌های اول تا سوم را به دست آوردند . 
ورزشی ( 2 ) * * 1379 خبرنگار : هادی افتخاری ، انتشار دهنده : علی خورسندی 
بهترین گوشی‌های اندروید سال 2016 
به گزارش ایسنا ، با آغاز سال نوی میلادی و به پایان رسیدن سال 2016 ، وب‌سایت « اندروید اتوریتی » لیستی از بهترین گوشی‌های اندروید سال 2016 را از دیدگاه خوانندگان خود منتشر کرده است . 
این وب‌سایت هر ماهه لیست بهترین گوشی‌ها از دیدگاه کاربران را به‌روز می‌کند ، البته از آنجایی که هر ماه دستگاه‌های متعددی اضافه و کم می‌شوند ، این لیست هم همواره در حال تغییر است و همچنین در لیست منتشرشده کنونی ، گوشی‌های محبوب از آوریل 2016 حضور دارند و بهترین اندرویدی‌های ژانویه تا مارس در این لیست نیستند . 
اعداد کنار هر گوشی هوشمند نشان‌دهنده تعداد آرا هر گوشی در ماه است . 
به‌طور معمول در نظرسنجی هر ماه حدود 10 تلفن وجود دارد ، اما برای صرفه‌جویی در فضا ، پنج گوشی با بیشترین آرا در جدول قرار گرفته‌اند . 
همچنین ، نظرسنجی ماه دسامبر هنوز تکمیل نشده ، بنابراین بعضی از اعداد ممکن است کمی در نوسان باشد . 
سه‌ماهه دوم 2016 
سه‌ماهه سوم 2016 
سه‌ماهه چهارم 2016 
همان طور که در جدول مشاهده می‌شود ، یکی از گوشی‌های هوشمند اندرویدی برای چند ماه متوالی بالاتر از بقیه ایستاده و آن گلکسی S 7 Edge سامسونگ است . 
البته باید به‌خاطر داشته باشید که گلکسی S 7 Edge از آغاز سال 2016 در دسترس بوده است ، در حالی که دیگر گوشی‌ها مانند گوگل پیکسل ، پیکسل XL و LG V 20 به‌تازگی در دسترس قرار گرفته‌اند . 
گلکسی نوت 7 و ماجراهایش 
زمانی که با گلکسی نوت 7 در ماه سپتامبر در بازار بود ، کاربران و مخاطبان اندروید اتوریتی آن را بهترین گوشی اندرویدی می‌دانستند و این اتفاق تا زمانی ادامه داشت که به دلیل انفجار نوت 7 ، این گوشی از لیست بهترین گوشی‌های اندرویدی حذف شد . 
سپس در ماه اکتبر و زمانی که نوت 7 به دلیل آتش‌سوزی‌ها فراخوانی شد ، گلکسی S 7 Edge از نوت 7 پیشی گرفت . 
هر‌چند به‌تازگی گوگل پیکسل XL صدر جدول را در ماه نوامبر و دسامبر به دست گرفته است . 
در مورد گوشی‌های دیگر ؟ 
روشن است که گلکسی S 7 Edge ، گوگل پیکسل XLو نوت 7 ( برای یک مدت کوتاه ) بهترین گوشی‌های اندرویدی از نظر مخاطبان اندروید اتوریتی بودند . 
اما گوشی‌های دیگر از‌جمله اچ تی سی 10 ، ال جی G 5 ، ZTE آکسون 7 و چند گوشی دیگر نیز به اندازه‌ای خوب بودند که لیست سال را بسازند . 
در حالی که پیکسل XL ، پیکسل و S 7 Edge سه گوشی برتر در نوامبر و دسامبر بودند ، LG V 20 در این دو ماه در رتبه چهارم قرار گرفت . 
گوشی ZTE آکسون 7 نیز خیلی از این رقابت دور نبود ، این گوشی در حالی که از ماه آگوست به این لیست اضافه شده بود ، در نوامبر و دسامبر در مکان چهارم و پنجم قرار داشت که برای یک گوشی با هزینه‌ای تقریبا نصف گوشی‌های دیگر آمار جالبی است . 
بالاتر از پیکسل و پیکسل XL ، نکسوس 6 P گوگل نیز قرار دارد از آوریل تا سپتامبر بین رتبه‌های دو و سه شناور بود که با توجه به اینکه در سال 2015 عرضه شده بود ، بسیار قابل‌توجه بود . 
در طول بازه زمانی آوریل تا سپتامبر ، اچ تی سی 10 ، ال جی G 5 ، موتو Z Force رتبه‌های سوم تا پنج را در اختیار داشتند . 
انتهای پیام 
سالانه 40 هزار تن توت‌فرنگی در استان کردستان تولید می‌شود معاون بهبود تولیدات گیاهی جهاد کشاورزی استان کردستان گفت : این استان 3 هزار و 200 هکتار مزارع توت‌فرنگی دارد که سالانه 40 هزار تن توت‌فرنگی در این مزارع تولید می‌شود . 
به گزارش خبرگزاری فارس از سنندج ، کمال الدین رشادت پیش از ظهر امروز در بازدید مسوولان جهاد کشاورزی استان و رئیس سازمان مدیریت و برنامه ریزی کردستان از پروژه توت‌فرنگی فرهاد مولایی از توت‌فرنگی کاران موفق سنندجی اظهار کرد : استان کردستان 3 هزار و 200 هکتار مزارع توت‌فرنگی دارد که سالانه در این مزارع 40 هزار تن توت‌فرنگی تولید می‌شود . 
وی با بیان اینکه در گذشته هیچ استانی قدرت رقابت با کردستان را نداشت ، افزود : در 15 سال گذشته میزان تولید توت‌فرنگی در کردستان به کمترین سطح خود رسیده بود چون رقم‌های آن زمان خاصیت ماندگاری پایینی داشتند ، به صورت کرتی کشت می‌شدند و علف هرز مزارع نیز بسیار زیاد بود . 
معاون بهبود تولیدات گیاهی جهاد کشاورزی استان کردستان تصریح کرد : سازمان جهاد کشاورزی در این خصوص اقدامات وسیعی را شروع کرد و نه تنها یک سری ارقام جدید را وارد استان کرد بلکه روی سیستم کاشت تمرکز ویژه‌ای کرد و اکنون در این مزارع جدید ماشین‌های هرس علف هرز به‌راحتی می‌توانند از بین ردیف‌ها حرکت کنند و موجب صرفه‌جویی در وقت و هزینه شوند . 
این مسوول خاطرنشان کرد : همچنین در مزارع جدید با استفاده از سیستم آبیاری نوین تیپ هم میزان بهره‌وری بالا رفته است و هم انجام محلول پاشی برای اقدامات تغذیه‌ای به صورت آسان تری انجام می‌شود . 
وی افزود : به‌تازگی با استفاده کشاورزان از سیستم‌های سردخانه‌ای نوین با نام پرکولینگ موجب شده است میزان ماندگاری توت‌فرنگی از سه روز به یک هفته افزایش یابد . 
این مسوول با اشاره به نحوه بسته‌بندی توت‌فرنگی عنوان کرد : بر روی نحوه بسته‌بندی توت‌فرنگی نیز کارهای اساسی انجام شده و با خرید خودروهای یخچال دار از محل اعتبارات کانون توت‌فرنگی کاران پروسه انتقال این محصول به بازار مصرف با کیفیت بالا انجام می‌شود . 
معاون بهبود تولیدات گیاهی جهاد کشاورزی کردستان گفت : این مجموعه اقدامات موجب کاهش هزینه‌ها و هم موجب افزایش درآمدها شده است . 
* افزایش هزار هکتار به سطح زیرکشت توت‌فرنگی 
رشادت تبیین کرد : در 5 سال اخیر حداکثر یک هزار هکتار به سطح زیر کشت توت‌فرنگی استان کردستان اضافه شده است و با بهره‌مندی بیشتر از منابع آبی استان و در اختیار داشتن اعتبارات بیشتر می‌توان این رقم را در سال‌های آینده افزایش داد . 
وی تشریح کرد : بسیاری از مردم منطقه که به شهر سنندج کوچ کرده بودند با ایجاد این مزارع دوباره به روستاها بازگشتند و اکنون با کشت این محصول از درآمد بالایی برخوردار هستند . 
معاون بهبود تولیدات گیاهی جهاد کشاورزی کردستان افزود : با توجه بیشتر به بخش کشاورزی کردستان می‌توان برای درصد بالایی از جوانان استان ایجاد اشتغال کرد . 
انتهای پیام / 79003 / ذ 30 
رئیس سازمان پزشکی قانونی : پیکر شهدای حله برای تشخیص هویت به پزشکی قانونی تهران ارجاع می‌شود 
پایگاه خبری تحلیلی انتخاب ( Entekhab.ir ) : رئیس سازمان پزشکی قانونی گفت : پیکر کشته شدگان اقدام تروریستی حله در عراق برای تشخیص هویت به پزشکی قانونی تهران ارجاع می‌شود . 
به گزارش انتخاب ؛ احمد شجاعی افزود : درحال حاضر پیکر 70 یا 71 تن از قربانیان این حادثه به فرودگاه رسیده است و این پیکرها برای تشخیص هویت و انجام آزمایش ژنتیکی ( DNA ) به پزشکی قانونی استان تهران ارجاع داده می‌شوند . 
وی ادامه داد : با توجه به ناشناس بودن پیکر شهدا پس از شناسایی مشخصات از طریق آزمایش ژنتیکی ( DNA ) از بستگان درجه‌یک آنها مانند پدر یا مادر ، خواهر یا برادر و همچنین فرزند نیز این آزمایش انجام می‌شود . 
شجاعی در خصوص زمان تقریبی شناسایی پیکر این شهدا گفت : بعد از انجام این آزمایش‌ها از بستگان و همچنین نتیجه آزمایش از پیکر شهدا می‌توان آنها را تشخیص هویت کرد . 
وی اعلام کرد : در بین شهدا تعدادی سوخته هستند وتعدادی هم قابل‌شناسایی هستند . 
سوخته شدن تعدادی از شهدا روند کار را با سختی مواجه کرده است و تشخیص هویت در این خصوص فقط از طریق آزمایش ژنتیکی ( DNA ) ممکن خواهد بود . 
رئیس سازمان پزشکی قانونی خاطر‌نشان کرد : خانواده‌های قربانیان این حادثه از طریق مدیریت بحران که اعلام خواهد شد به‌تدریج برای انجام آزمایش ژنتیکی ( DNA ) و تشخیص هویت مراجعه کنند . 
وی از خانواده جان باختگان خواست که در حال حاضر به پزشکی قانونی مراجعه نکنند . 
شجاعی با اشاره به این که وقوع حادثه برخورد دو قطار در سمنان حجم کار در پزشکی قانونی زیاد شده است ، گفت : به دلیل این که اجساد بر جا مانده از این حادثه نیز به پزشکی قانونی ارجاع می‌شوند در نتیجه با افزایش مراجعات مواجه هستیم . 
وی با اشاره به این که استان سمنان دارای آزمایشگاه تشخیص هویت نیست ، گفت : اجساد قربانیان حادثه برخورد دو قطار به تهران و تبریز ارجاع داده می‌شوند . 
شجاعی گفت : هنوز اجساد باقی‌مانده ازاین حادثه در سمنان هستند . 
فرش‌های قدیمی در دانشکده فرش تبریز مرمت می‌شوند تبریز - ایرنا - رییس دانشکده فرش تبریز گفت : فرش‌های قدیمی در دانشکده فرش تبریز مرمت می‌شوند . 
علی وند شعاری روز پنجشنبه در بازدید اعضای شورای جهانی صنایع دستی از دانشگاه هنر تبریز ، اظهار کرد : شیوه‌های فراموش شده و منسوخ شده بافت فرش و احیای هنرهای سنتی از اولویت‌ها و اهداف دانشکده فرش این دانشگاه است . 
وی افزود : بر این اساس تلاش می‌کنیم شیوه‌های فراموش شده بافت ، رنگرزی و نقشه فرش را در آذربایجان احیا کنیم . 
وند شعاری اظهار داشت : دانشگاه هنر آمادگی دارد فرش‌های تاریخی و قدیمی دیگر کشورها را نیز ترمیم کند که برخی مواقع این درخواست وجود دارد . 
وی افزود : رنگ‌های گیاهی و رنگرزی سنتی در بافت فرش رعایت می‌شود بر این اساس آزمایشگاه رنگ و الیاف در این دانشگاه هنر تبریز وجود دارد . 
وند شعاری گفت : پوست انار ، پوست گردو ، گلرنگ ، جاشیر ، نیل ، اسپرک ، قرمز دانه و سایر گیاهان طبیعی در رنگرزی فرش تبریز در این دانشکده استفاده می‌شود . 
وی گفت : بافت فرش و گلیم با انواع شیوه‌های بافت ، آزمایشگاه علوم الیاف و ازمایشگاه رنگرزی از‌جمله امکانات این دانشکده و منحصر‌به‌فرد است . 
هفتمین اجلاس منطقه آسیا و اقیانوسیه شورای جهانی صنایع دستی روز چهارشنبه در تبریز با حضور اعضای شورای جهانی صنایع دستی پشت درهای بسته و بدون حضور خبرنگاران برگزار شد . 
علاوه بر اعضای شورای جهانی صنایع دستی ، اعضای عضو شورای صنایع دستی آسیا و اقیانوسیه از کشورهای ایران ، کویت ، استرالیا ، مالزی ، عمان ، قرقیزستان و هند نیز در هفتمین اجلاس منطقه آسیا و اقیانوسیه این شورا در تبریز حضور دارند . 
در نخستین روز این اجلاس نشست داخلی شورا برگزار و در دومین روز / پنجشنبه / نیز همایش صنایع دستی ، صلح و خلاقیت برگزار می‌شود . 
شرکت‌کنندگان در اجلاس آسیا و اقیانوسیه از بازار فرش مظفریه ، دانشگاه هنر اسلامی ، کارگاه‌های قالی‌بافی تبریز بازدید کرد . 
اجلاس منطقه آسیا و اقیانوسیه شورای جهانی صنایع دستی برای نخستین بار در ایران برگزار می‌شود و این میزبانی از آثار معرفی شهر تبریز به عنوان شهر جهانی فرش است . 
نمایشگاه آثار فاخر صنایع دستی و فرش آذربایجان شرقی به منظور حفظ و ارتقای عنوان تبریز ، شهر جهانی فرش دستباف از سوی شورای جهانی صنایع دستی با حضور میهمانان داخلی و خارجی حاضر در اجلاس آسیا و اقیانوسیه روزهای نهم و دهم اردیبهشت‌ماه برگزار می‌شود . 
در همایش صنایع دستی ، صلح و خلاقیت که امروز پنجشنبه در هتل پارس تبریز برگزار می‌شود ، غدا هیجاوی رییس منطقه آسیا و اقیانوسیه شورای جهانی صنایع دستی سخنرانی می‌کند . 
3093/518 انتهای پیام / * فرهنگی دانشکده فرش مرمت ارتباط با سردبیر : newsroom@irna.ir تماس بی‌واسطه با مسیولین 
ضرورت عملکرد موثرتر نمایندگان زن در حوزه‌های مختلف 
یک فعال حوزه زنان با بیان اینکه نمایندگان زن باید علاوه بر حوزه زنان در حوزه‌های دیگر نیز موثرتر عمل کنند ، گفت : برای دستیابی به این هدف لازم است توانایی‌های آنان افزایش یابد و مکانیزم‌هایی که با بهره‌گیری از آنان می‌توانند حضور موثری داشته باشد را پیگیری کنند . 
ژاله فرامرزیان در گفت‌وگو با ایسنا افزود : نمایندگان زن می‌توانند لابی موثری را برای اثرگذاری داشته باشند و از فرصت نطق‌های پیش‌از دستور بیشتر استفاده کنند تا بدین‌ترتیب حضورشان را به عنوان زن در موضوعاتی که جزو دغدغه‌های مردم محسوب می‌شود به منصه ظهور برسانند . 
این فعال حوزه زنان افزود : در نشست‌هایمان با رئیس فراکسیون امید از او خواهش کرده‌ایم که فرصت مشابهی را در اختیار زنان قرار دهند که در حوزه دفاع از وزرا و برنامه‌ها به اظهارنظر در صحن علنی مجلس بپردازند البته توان زنان و حضور توانمند آنان باعث می‌شود که در عمل این فرصت به آنان اختصاص پیدا کند . 
وی در عین حال اظهارکرد : امیدواریم زنان در حوزه‌های تخصصی مطلع‌تر و توانمندتر حضور یابند و بتوانند نقش بهتری داشته باشند تا مردم در دور بعدی انتخابات مجلس شورای اسلامی رغبت بیشتری برای رای دادن به زنان داشته باشند . 
فرامرزیان در ادامه گفت : بیشتر نمایندگان زن مجلس دهم پیش‌از این سوابق موثری در مجلس نداشته‌اند و شاید انتظار زیادی است که از آنان در ماه‌های اولیه مجلس دهم انتظار اقدامات اثربخش داشته باشیم . 
وی با اشاره به حضور زنان در کمیسیون‌های مجلس ، شوراها و هیات رئیسه گفت : نباید توقع داشته باشیم که تلاش‌های نمایندگان زن در پیگیری برای اجرا یا ارایه طرح‌ها در زمینه مجموعه قوانین یا قوانین به نفع زنان در این مدت کوتاه به نتیجه برسد چون به منظور انجام این کار لازم است اقدامات اولیه انجام دهند . 
فرامرزیان اضافه کرد : با بررسی میزان اثربخشی و کارکرد نمایندگان زن مجلس در دو دوره قبل ، متوجه می‌شویم که آنان حضور ارزشمندی نداشتند ؛ چرا‌که برنامه‌ریزی مناسبی را برای دوران نمایندگی خود نکرده بودند ؛ به ویژه در زمینه مجموعه قوانین ، لوایح و طرح‌های مربوط به حوزه زنان و ایجاد فرصت‌های مناسب برای آنان . 
وی با بیان اینکه قانون اساسی ظرفیت بسیار ارزشمندی است ، گفت : قانون اساسی و قوانین بالادستی ، قانون‌های مرجع محسوب می‌شوند و نحوه تحقق آنها باید از طریق قوانین موضوعی پیگیری شود . 
رویکرد توسعه یافته‌ای نیست اگر انتظار داشته باشیم که که هر روز یک قانون جدید وضع شود . 
بنابراین نمایندگان باید قانونی را وضع کنند که در قوانین موضوعی دیگر امکان تحقق آن وجود نداشته باشد . 
فرامرزیان در پایان اظهارکرد : لازم است نمایندگان زن مجلس مجموعه قوانین را بررسی و رویکردهای تبعیض‌آمیز علیه زنان را بشناسند سپس آن‌ها را با استفاده از ظرفیت‌های موجود از مجموعه قوانین حذف و تبعیض مثبت را برای زنان لحاظ کنند . 
تیم ملوان بندر گز شایسته کسب هر سه امتیاز در اصفهان بود 
مهدی تبیانیان در گفتگو با خبرنگار مهر ، اظهار کرد : برای دیدار با تیم یاران مبارکه در مجموع با هفت بازیکن به اصفهان سفر کردیم که دو تای آنها دروازه‌بان بودند . 
وی افزود : در این دیدار سعید صادقی ، بهزاد عرب جز ، علی احمدی ، محمد درزی ، مصطفی رضایی و میلاد درزی را در اختیار نداشتیم و حتی محمد ایرجی دروازه‌بان دوم تیم را در جلوی زمین به بازی گرفتیم که موفق به گلزنی هم شد . 
تبیانیان تصریح کرد : بازی بسیار نزدیکی بود و اگر یکی دیگر از بازیکنان مصدوم یا محروم خود را در اختیار داشتیم ، می‌توانستیم هر سه امتیاز این بازی را کسب کنیم . 
وی ادامه داد : در دیدار بعدی مان در بندر گز مقابل لسمان مروارید خزر برای کسب پیروزی و هر سه امتیاز بازی به میدان خواهیم رفت و امیدواریم دل مردم بندر گز را شاد کنیم . 
به گزارش خبرنگار مهر ، تیم ملوان بندر گز در هفته دهم رقابت‌های لیگ برتر فوتبال ساحلی کشور شامگاه یکشنبه مهمان تیم یاران مبارکه اصفهان بود که پس از تساوی پنج بر پنج‌در وقت‌های قانونی و اضافه ، با نتیجه دو بر یک در ضربات پنالتی به پیروزی رسید تا با چهار برد ، پنج باخت و مجموع هشت امتیاز در مکان دهم جدول 13 تیمی قرار داشته باشد . 
نماینده بندر گز در ادامه مسابقات و از هفته یازدهم ، جمعه 28 خرداد راس ساعت 21:30 میزبان تیم لسمان مروارید خزر خواهد بود . 
اجرای طرح تولید قارچ‌های دارویی در 19 استان کشور 
مدیرعامل شرکت زیست‌محیطی فناوری پیشرفته اسپان از اجرای طرح تولید قارچ دارویی در 19 استان کشور خبر داد و گفت : با اجرای این طرح برای 25 هزار بیکار در سطوح مختلف اشتغال ایجاد می‌شود . 
به گزارش خبرگزاری فارس از سنندج ، حجت‌الاسلام محمد قهرمان لو ظهر امروز در نخستین سمینار توجیهی کارآفرینی و اشتغال در زمینه تولید قارچ دارویی در کردستان که در سنندج برگزار شد از اجرای طرح تولید قارچ دارویی در 19 استان کشور خبر داد و اظهار کرد : با اجرای این طرح برای 25 هزار بیکار در سطوح مختلف تا پایان تیر ماه سال آینده اشتغال ایجاد می‌شود . 
وی خاطرنشان کرد : استارت کار در تمام این استان‌ها در کل کشور با گستردگی خاصی زده شده و امیدواریم تا تیر ماه سال آینده بتوانیم بستر اشتعال زایی پایدار را در سطوح استخدامی ، مربی‌گری ، سرمایه‌گذار و غیره فراهم سازیم . 
مدیرعامل شرکت زیست‌محیطی فناوری پیشرفته اسپان با اشاره به نام‌گذاری امسال به عنوان سال اقتصاد مقاومتی ، اقدام و عمل اظهار کرد : از همه مسئولان ، اساتید ، دانشجویان و صاحب نظران می‌خواهیم با مشارکت در اجرای طرح تولید قارچ‌های دارویی در استان گام‌های اساسی را در راستای تحقق سیاست‌های اقتصاد مقاومتی با رفع مشکل بی کاری به عنوان یکی از مهم‌ترین دغدغه‌ها در استان بردارند . 
قهرمانلو از آموزش به عنوان گام نخست در اجرای این طرح نام برد و اظهار کرد : از شرکت کنندگان در این دوره‌های آموزشی آزمون‌های کتبی و عملی به عمل می‌آید و بر اساس نمره قبولی که دریافت می‌کنند بستر جذب آنها را در سه سطح کارمندی ، گروه دوم مربی و گروه سوم نیز به عنوان سرمایه‌گذار جذب می‌شوند . 
به گفته وی ، برای کسانی که به دلیل نیاوردن نمره قبولی در آزمون سرریز می‌شوند ، دوره دوم آموزشی برگزار و بستر جذب آنها فراهم خواهد شد . 
مدیرعامل شرکت زیست‌محیطی فناوری پیشرفته اسپان افزود : به همین منظور رایزنی‌های لازم به منظور در اختیار قرار دادن فضاهای خالی به دستگاه‌های متولی همچون اداره کل فنی و حرفه‌ای ، جهاد کشاورزی و غیره در استان‌ها انجام شده است . 
قهرمانلو با اشاره به تولید 43 کیلو قارچ‌های دارویی در هر مترمربع در برخی از کشورها همچون هند ، چین ، هلند و غیره گفت : این میزان در کشور ما 12 تا 26 کیلو در هر مترمربع است . 
به گفته وی ، عصاره قارچ دارویی و قارچ گیاهی به‌جز هند تنها در کشور ایران وجود دارد و این ظرفیت بسیار خوبی است که باید از آن به بهترین شیوه بهره‌گیری کنیم . 
مدیرعامل شرکت زیست‌محیطی فناوری پیشرفته اسپان در ادامه با اشاره به اجرای این طرح در کردستان و انتخاب شهرستان سقز به عنوان پایلوت اجرای این طرح اظهار داشت : در حال حاضر به منظور اجرای این طرح در کردستان 64 نفر از افراد تحصیل‌کرده و غیرتحصیل کرده که کلا بومی استان هستند برای آموزش‌های لازم به تهران رفته‌اند . 
قهرمانلو از اجرای این طرح به عنوان ظریفت خوبی در راستای ایجاد اشتغال در استان نام برد و گفت : امیدواریم با رفع مشکلی که در بحث آب برای اجرای این طرح وجود دارد در 22 تا 28 اردیبهشت ماه امسال همزمان با سالگرد سفر پر‌خیر‌و‌برکت رهبر معظم انقلاب به کردستان شاهد کلنگ‌زنی پیست کمپوست قارچ دارویی باشیم . 
مدیرعامل شرکت زیست‌محیطی فناوری پیشرفته اسپان در پایان افزود : اگر بستر فروش سه تن از محصول ترش و شیرین قارچ دارویی که 11 نوع خاصیت درمانی دارد با همکاری دستگاه‌های مختلف فراهم شود برای 20 سرپرست خانوار نیازمند زیرپوشش کمیته امداد و بهزیستی شغل ایجاد خواهد شد . 
انتهای پیام / 79002 / ی 40 
لزوم سم‌پاشی دام‌ها در تابستان برای جلوگیری از شیوع تب 3 روزه 
رئیس اداره بهداشت و مدیریت بیماری‌های دامی اداره‌کل دامپزشکی استان کرمانشاه گفت : دامداران برای جلوگیری از تب سه‌روزه به‌طور مرتب زیر نظر کارشناسان دامپزشکی در فصل گرما بدن و جایگاه دام را سم‌پاشی کنند . 
به گزارش فارس از کرمانشاه به نقل از روابط عمومی اداره‌کل دامپزشکی استان کرمانشاه ، مجید همتی اظهار کرد : بیماری تب سه‌روزه در دام‌های سنگین از طریق گزش حشرات منتقل می‌شود . 
وی با بیان اینکه بیماری تب سه‌روزه دام‌های سنگین همچون گاو و گاومیش را درگیر می‌کند ، افزود : با توجه به اینکه امسال تغییرات اقلیمی بر اثر بارش‌های مستمر در استان به وجود آمد ، احتمال شیوع این بیماری در فصل تابستان وجود دارد . 
رئیس اداره بهداشت و مدیریت بیماری‌های دامی اداره‌کل دامپزشکی استان کرمانشاه ، رطوبت زیاد ، وقوع پدیده ال نینو و فصل گرما و وزش باد را که موجب جابه‌جایی حشرات به عنوان ناقل این بیماری می‌شوند را دلیل انتشار آن عنوان کرد . 
وی بیان داشت : بیماری تب سه‌روزه خیلی کشنده نیست و بسیاری از دام‌هایی که به این بیماری مبتلا می‌شوند در بعضی مواقع بدون نیاز به مراقبت‌های کلینیکی ، درمان و در بعضی موارد نیز به مراقبت‌های لازم در کلینیک‌ها احتیاج دارند . 
این مسوول با اشاره به اینکه این بیماری سبب می‌شود تب دام مبتلا شده به 40 تا 41 درجه سانتی‌گراد برسد ، عنوان کرد : بالا رفتن تب به صورت مرحله‌ای بوده که هر مرحله 12 تا 18 ساعت طول می‌کشد و ممکن است این چرخه تا سه مرتبه تکرار شود . 
وی افزود : قطع اشتها ، کاهش شیر ، یبوست ، ریزش ترشحات غلیظ و چسبنده از بینی و ریزش ترشحات آبکی چشم را از‌جمله علایم بیماری تب سه‌روزه است و در مرحله آخر بیماری عضلات ناحیه گردن ، پشت و شانه دام مبتلا دچار گرفتگی شده و در پاها نیز لنگش ایجاد می‌کند . 
وی اظهار کرد : با توجه به شیوع احتمالی این بیماری در استان ، سم‌پاشی یکی از راه‌های پیشگیری از این بیماری بوده و ضرورت دارد که دامداران به‌طور مرتب و مستمر زیر نظر کارشناسان دامپزشکی طی فصل گرما بدن و جایگاه دام را سم‌پاشی کنند . 
رئیس اداره بهداشت و مدیریت بیماری‌های دامی اداره‌کل دامپزشکی استان کرمانشاه با بیان اینکه بیماری تب سه‌روزه گاوهای بین 6 ماه الی 2 سال را درگیر می‌کند ، افزود : گاوهایی که از شرایط خوب و سالمی برخورداند بیشتر در معرض خطری بیماری قرار دارند . 
انتهای پیام / 81008 / آ / 
معاون فناوری وزیر ارتباطات : پهنای باند اینترنتی کشور در دولت تدبیر و امید 4 برابر شد 
ساری - ایرنا - معاون فناوری وزیر ارتباطات و فناوری اطلاعات گفت : پهنای باند اینترنتی کشور و ظرفیت دسترسی به اینترنت ، در سه‌ساله دولت تدبیر و امید 4 برابر شده است . 
امیرحسین دوایی ، امروز شنبه در جلسه شورای اداری شهرستان بهشهر افزود : امروزه از سرعت اینترنتی مناسبی نسبت به گذشته برخورداریم و همچنین در شبکه انتقال و زیرساختی به رشد 3.5 برابری رسیده‌ایم . 
وی با بیان اینکه مشتری مداری شرط اول هر کسب و کاری است ، ادامه داد : در این بخش هم در طول سه سال گذشته دولت تدبیر و امید مشتریان اینترنتی ما به 10 برابر افزایش پیدا کرده است . 
دوایی گفت : در حال حاضر حدود 20 هزار روستای کشور ما به اینترنت پرسرعت دست یافته‌اند که این فرصت زمان مناسبی برای افزایش و توسعه فضای کسب و کار در روستاها و درآمدزایی است . 
دوایی همجنین با اشاره به زیرساخت‌های مختلف اینترنتی در مازندران یادآور شد : تاکنون 520 کیلومتر فیبر نوری در مازندران کشیده شده و میزان سرمایه‌گذاری انجام شده در حوزه اینترنت و ای سی تی این استان 739 میلیارد تومان بوده است . 
به گفته وی در سفر وزیر ارتباطات به مازندران در هفته جاری یک هزار و 528 روستای این استان به شبکه اینترنت پیوستند . 
معاون فناوری وزیر ارتباطات گفت : بر این اعتقاد داریم که ایران تنها تهران نیست و اینترنت در همه جای ایران اسلامی و روستاهای دور دست باید گسترش یابد و از این ظرفیتها بهخوبی استفاده شود ؛ اما اکنون در شاخصهای قیمت دسترسی ، زیرساخت ، مالکیت نرم‌افزار و فضای کسب و کار شرایط مناسبی نداریم . 
وی همچنین در مورد اینترنت روستایی ادامه داد : در این بخش قرارداد با پیمانکار انجام و تعهدات مشخص شده است و تلاش داریم تا در این دولت تمام روستاهای بالای 15 خانوار به اینترنت دسترسی پیدا کنند و در اولویت برنامه‌ریزی‌های ما و از تعهدات دولت است . 
دوایی همچنین با اشاره به مساله فیلترینگ در جامعه گفت : مساله فیلترینگ هوشمند از بحث‌های مهم وزارت ارتباطات است که در حال حاضر سیاست فیلترینگ همه یا هیچ است که تلاش داریم تا این مساله با دقت بررسی و بعنوان مثال اگر دو عکس نامناسب در بخشی وجود دارد همان دو عکس فیلتر شده و مابقی باز باشد . 
وی افزود : براساس تلاشی که در حال انجام است امیدواریم یکی از وظایف وزارت ارتباطات ، حل مشکل فیلترینگ هوشمند باشد و به نوعی فیلترینگ را از دولت به خانواده‌ها ببریم و والدین خود بر عملکرد فرزندان دقت کنند . 
شهرستان بهشهر در شرق مازندران واقع شده است ./ / 18997332 
لس‌آنجلس تایمز : ترامپ بر کلینتون پیشی گرفت 
پایگاه خبری تحلیلی انتخاب ( Entekhab.ir ) : روزنامه لس‌آنجلس تایمز نوشت : بر اساس پژوهش اجتماعی - سیاسی و رسانه‌ای دانشگاه هاروارد آمریکا ، دونالد ترامپ تنها نامزد جمهوریخواهان از هیلاری کلینتون نامزد مطرح دمکرات‌های این کشور طی چند ماه اخیر پیشی گرفته است . 
مرکز مطالعات دانشگاه هاروارد با بررسی اخبار منتشر شده چند ماه اخیر در رسانه‌های تراز اول آمریکا به این نتیجه رسید که گرچه شکایت‌ها از دستیاران دونالد ترامپ ، نامزد حزب جمهوریخواه افزایش یافته است ، اما اقبال مردمی به‌تدریج از هیلاری کلینتون دمکرات به ترامپ جمهوریخواه بر گشته است . 
این تحقیقات حاکی است که حدود یک سوم از اخبار هشت رسانه تصویری و مکتوب بزرگ آمریکا از‌جمله مجله تایمز از اواسط ژوئن سال 2015 تا پایان همان سال به اخبار مربوط به ترامپ اختصاص داشت . 
این رسانه‌ها شامل ، روزنامه‌های نیویورک تایمز ، لس‌آنجلس تایمز ، واشنگتن پست ، وال استریت ژورنال ، یو‌اس‌ای تودی و مجله تایمز و نیز تلویزیون‌های سی‌بی‌اس ، ان‌بی‌سی و فاکس نیوز بوده است که شرکت بین‌المللی معروف بررسی‌های رسانه‌ای ' مدیا تنر ' آن را انجام داده است . 
البته خود ترامپ در اوایل مبارزات انتخاباتی از اخبار منفی رسانه‌ها در باره خود گله‌مند بود و حتی دیروز ( دوشنبه ) از حضور خبرنگار روزنامه واشنگتن پست در برنامه تبلیغاتی خود ممانعت به عمل آورد ، اما طی سه ماه اخیر به آینده مبازرات خود خوشبین‌تر شده است . 
براساس این تحقیق ، اگرچه رسانه‌های طرفدار ' برنی سندرز ' دمکرات بیشتر به مصالحه کلینتون با وی چشم دوخته‌اند و همچنان نگاهشان را از کلینتون برنداشته‌اند ، با این وجود اخبار مربوط به ترامپ بیش از این دو رقیب دمکرات بوده است . 
به اعتقاد تامس ایی. پترسون ، پژوهشگر اجتماعی و سیاسی حوزه سیاست عمومی در دانشگاه هاروارد و مدیر این تحقیقات ، اگرچه رسانه‌ها آمریکایی از ابتدا با دیده مثبت به اقدامات و ایده‌های ترامپ توجه نکردند ، اما در این اواخر رویکردهای اجتماعی جدید او را بیشتر مورد دقت و بررسی قرار داده و می‌دهند . 
وی در این خصوص نوشته است : رسانه‌های آمریکا طی ماه‌های اخیر اشتیاق زیادی داشتند تا به هر نحو ممکن خبری از ترامپ را در صدر اخبار خود داشته باشند ، این درحالی است که تمایل مدیران این رسانه‌های به نظرات دمکرات‌ها که نظر دولت حاکم هم هست چندان قابل‌توجه نبوده و هنوز هم نیست . 
لس‌آنجلس تایمز علت اصلی اقبال مردمی به ترامپ را صرف هزینه‌های 55 میلیون‌دلاری این تاجر آمریکایی برای برجسته کردن نظرات تبلیغاتی‌اش دانست و افزود : در مقابل دو نامزد رقیب دمکرات وی از توانایی مالی چندانی برخوردار نیستند تا بتوانند در مقابل او قد علم کنند . 
پترسون اخبار مربوط به هیلاری کلینتون را غیر از ماه اکتبر سال 2015 ، طی چند ماه اخیر به ویژه در فاکس نیوز عمدتا منفی توصیف کرد و افزود : این نگاه منفی نه به سبب انتخابات ، بلکه برای اخبار منفی بود که اغلب رسانه از ابعاد زندگی شخصی او بروز می‌دادند . 
بنابراین ، توجه بیشتر رسانه‌های آمریکایی به ترامپ موجب شد اقبال مردم به وی بیشتر شود و در مقابل خانم کلینتون نیز از نظرها بیافتد . 
براساس این تحقیق رسانه‌ای ، اگرچه ترامپ تنها نامزد جمهوری‌خواهان رای همه هم حزبی‌های خود را دارد ، اما در جبهه دمکرات‌ها ، مردم بیشتر به ابعاد وجودی مثبت سندرز چسم دوخته‌اند تا به کلینتون . 
قرآن حیات دهنده است / ریشه حل مشکلات را باید در فرهنگ یافت 
به گزاش خبرنگار مهر ، آیت‌الله مصطفی علما پیش‌از ظهر شنبه در مراسم اختتامیه مرحله استانی سی و نهمین دوره مسابقات قرآن کریم در کرمانشاه ، 
با اشاره به تاکیدات مقام معظم رهبری در زمینه اقدامات فرهنگی ، گفت : ایشان کار فرهنگی را مقدم بر کار اقتصادی می‌داند ، چرا‌که اگر کار فرهنگی را درست مدیریت کنیم کار اقتصادی نیز به‌درستی مدیریت خواهد شد . 
وی تصریح کرد : اگر کار فرهنگی به‌درستی اجرا و پیاده شود هیچوقت کوچکترین مشکلی پیش نمی‌آید و ریشه تمامی مشکلات را باید در فرهنگ جستجو کرد . 
امام‌جمعه کرمانشاه در ادامه توجه به قرآن کریم به عنوان کتاب هدایتگر الهی را مورد تاکید قرار داد و افزود : رسول خدا (ص) ما را به قرآن سفارش می‌کند چرا‌که در این قرآن همه چیز است . 
آیت‌الله علما ادامه داد : این کتاب الهی از چنان قوت و استحکامی برخوردار است که در این 1400 سال با تمام دشمنی‌ها و کینه‌ورزی‌ها نتوانستند ذره‌ای از اهمیت آن بکاهند . 
وی با اشاره به روایات متعدد در خصوص قرآن کریم ، گفت : از اعجازهای قرآن این است که علی‌رغم گذشت 1400 سال هیچ تغییری در آن اتفاق نیفتاده و خدا می‌خواهد با آن ما را تربیت کند و بر اساس آن به ما برنامه داده است . 
علما همچنین به فرمایشات رسول خدا در خصوص پیروی از فرامین قرآن کریم اشاره کرد و افزود : قرآن حیات دهنده است و اگر از روی قرآن و شئون قرآن حرکت کنیم هیچگاه ضرر نمی‌کنیم . 
وی با اشاره به اینکه با گذشت سال‌ها از زمان نزول قرآن هر روز نکات جدیدی از آن به دست می‌آید ، گفت : قرآن و بیان قرآن اعجاز است ، لذا خانواده‌ها فضای زندگی را قرآنی کرده و فرزندان را با قرآن بار بیاورند . 
امام‌جمعه کرمانشاه با بیان اینکه قرآن تاثیری اعجاز‌انگیز بر زندگی دارد ، اظهار داشت : امام (ره) با تکیه‌بر بر قرآن همانند کوه در مقابل تمام مشکلات ایستاد و اگر این تربیت قرآنی نبود نمی‌توانست این‌چنین از خود مقاومت و ایستادگی نشان دهد . 
علما با بیان اینکه استقامت امام در 8 سال دفاع مقدس نیز نتیجه تربیت و چشیدن قرآن است ، افزود : باید سعی کنیم با تمام شئون قرآن آشنا شویم و از آن آگاهی داشته باشیم . 
افراد بی‌سواد در روستاهای رفسنجان توسط دهیاری‌ها شناسایی شوند 
به گزارش خبرنگار مهر ، حمید ملانوری ظهر یکشنبه در شورای سوادآموزی شهرستان رفسنجان اظهار داشت : اکنون که 40 سال از عمر انقلاب سپری شده ، اهمیت سوادآموزی در کشور ما بیشتر شده است . 
وی افزود : با تلاش‌هایی که در حوزه سوادآموزی صورت می‌گیرد و تاکیدات دین اسلام و برنامه‌های قانونی که در صدر اولویت‌های نظام است شایسته نیست بی‌سواد داشته باشیم . 
وی بیان کرد : برخی به دلایلی توان یادگیری را دیگر ندارند اما کسانی که می‌توانند علم بیاموزند باید در این رابطه تلاش کنند . 
فرماندار رفسنجان تصریح کرد : آموزش‌های فرد به فرد و خودآموزی باعث می‌شود کار آسانتر شود و فرزندان به والدین آموزشهای سوادآموزی را انجام دهند . 
ملانوری در ادامه از دهیاری‌های شهرستان خواست تا پایان مهر‌ماه افراد بی‌سواد را در روستاها شناسایی کرده و لیست آن را به بخشداری‌ها اعلام کنند . 
این مسئول ادامه داد : لیست معاونت بهداشتی که از طریق رابطان بهداشتی تهیه شده دریافت و به‌روز شود و به آموزش و پرورش تحویل داده شود همچنین افرادی که زیر پوشش نهادهای حمایتی مانند کمیته امداد و بهزیستی هستند شناسایی شوند تا پایان سال 95 گزارش قابل قبولی توسط نهادها ارائه شود . 
فرماندار رفسنجان با بیان اینکه استقبال اتباع در قضیه سوادآموزی جدی است ، گفت : سهمیه در این رابطه 90 نفر بوده است که همه ثبت‌نام کردند و آمار جدید سهمیه 80 نفر است که 100 نفر ثبت‌نام کرده‌اند . 
ملانوری با بیان این مطلب که سوادآموزی از نعمات نظام مقدس جمهوری اسلامی است ، اضافه کرد : باید فرهنگ‌سازی شود و مردم غفلت نکنند و خودشان بدانند باید از هر طریق سواد بیاموزند . 
امیدواریم با کمک هم بتوانیم بیسوادی را ریشه‌کن کنیم . 
وزارت خارجه سوریه نقض آتش‌بس در حلب توسط تروریست‌ها را محکوم کرد 
به گزارش خبرگزاری مهر به نقل از سانا ، وزارت خارجه سوریه با ارسال 2 نامه به دبیرکل سازمان ملل متحد و رئیس شورای امنیت نسبت به نقض آتش‌بس در حلب توسط تروریست‌ها اعتراض کرد . 
بر اساس این گزارش در نامه وزارت خارجه سوریه آمده است : اقدام گروه‌های تروریستی در نقض آتش‌بس در حلب و حمله به مناطق مسکونی ایمن در 2 شهر حلب و المخرم در استان حمص مجددا ثابت می‌کند که ریاض و آنکارا و دوحه که از این گروه‌ها حمایت می‌کنند ، به قطعنامه‌های شورای امنیت پایبند نیستند . 
این 3 کشور به قوانین بین‌المللی و قطعنامه‌ها توجه نمی‌کنند . 
بنابراین جامعه بین‌المللی نمی‌تواند به این کشورها اعتماد کند ؛ هر‌چند‌که هر تلاشی برای مبارزه با تروریسم و حل بحران در سوریه انجام گیرد . 
در ادامه این نامه تصریح شده است : پس از تلاش‌های فراوان برای فراهم کردن مقدمات آتش‌بس در حلب و پایبندی ارتش سوریه به آن طبق توافق ، گروه‌های تروریستی اقدام به نقض آتش‌بس کردند . 
ساعاتی پس از آغاز آتش‌بس ، گروه‌های مسلح مناطق مسکونی را در شهر حلب هدف حملات موشکی قرار دادند که منجر به خسارتهای مالی بسیار گردید . 
در پایان وزارت خارجه سوریه از دبیرکل سازمان ملل و رئیس شورای امنیت درخواست کرده است که این اقدامات تروریستی را محکوم کرده و از شورای امنیت خواسته که مسئولیت خود را در حفظ صلح و امنیت بین‌المللی از طریق اتخاذ تدابیر بازدارنده و مجازات گروه‌ها و کشورهای حامی تروریسم و در راستای اجرای قطعنامه‌های شورای امنیت برعهده گیرد . 
کوربین بار دیگر به عنوان رئیس حزب کارگر انگلیس انتخاب شد 
پایگاه خبری تحلیلی انتخاب ( Entekhab.ir ) : جرمی کوربین ، رهبر حزب کارگر انگلیس ، حزب مخالف ، با کسب بیش از 313 هزار رای بار دیگر به رهبری این حزب انتخاب شد . 
به گزارش انتخاب ، جرمی کوکوربین بار دیگر به عنوان رئیس حزب کارگر انگلیس انتخاب شدربین ، رهبر حزب کارگر انگلیس ، حزب مخالف ، با کسب بیش از 313 هزار رای در برابر بیش از 193 هزار رای رقیب خود اوون اسمیت ، بار دیگر به رهبری این حزب انتخاب شد . 
به 
گزارش خبرگزاری رویترز از لندن ، کوربین با این نتیجه به تلاش « کودتایی » 
نمایندگان میانه روتر حزب کارگر در پارلمان که می‌گویند دستور کار 
چپگرایانه وی هرگز نمی‌تواند به پیروزی حزب کارگر در انتخابات منجر شود ، 
پایان داد . 
پیروزی کوربین در رای‌گیری از اعضای حزب کارگر با کسب 313 
هزار و 209 رای در برابر 193 هزار و 229 رای رقیب ، موقعیت و اقتدار وی را 
در این حزب که به شدت دچار تفرقه شده است تحکیم می‌کند . 
این پیروزی همچنین 
به برنامه کوربین برای سوق دادن هرچه بیشتر حزب کارگر به سوی گرایش‌های 
چپگرایانه کمک می‌کند . 
بسیاری از هم حزبی‌های کوربین معتقدند این برنامه 
حزب کارگر را از دستیابی به قدرت دور می‌کند . 
حقمان را از دهان گرگ بیرون می‌کشیم . 
تهدید رهبر انقلاب که تیتر رسانه‌های جهان شد .... تمامی این رسانه‌ها ، تهدید رهبر انقلاب به آتش زدن توافق هسته‌ای درصورت نقض برجام توسط آمریکا را مورد توجه قرار داده و با تیترهای مشابهی به انعکاس بیانات ایشان پرداخته‌اند . 
به گزارش مهر ، بیانات روز گذشته رهبر معظم انقلاب اسلامی در دیدار سران سه قوه ، مسیولان و کارگزاران نظام ، مدیران ارشد دستگاه‌های مختلف و عناصر فعال سیاسی ، اجتماعی و فرهنگی ، انعکاس گسترده‌ای در رسانه‌های جهان داشته است . 
رویترز ( Reuters ) ، آسوشیتدپرس ( AP ) ، خبرگزاری فرانسه ( AFP ) ، العربیه ( Alarabiya ) ، تایمز اسراییل ( Timesofisrael ) ، جروزالم پست ( Jpost ) ، ژاپن تودی ( Japantoday ) ، سایت رادیو اروپای آزاد ( rferl ) ، یاهو نیوز ( Yahoo ) ، بیزنس استاندارد ( Business - Standard ) و ... از‌جمله رسانه‌هایی هستند که بیانات رهبری را منعکس کرده‌اند . 
تمامی این رسانه‌ها ، تهدید رهبر انقلاب به آتش زدن توافق هسته‌ای درصورت نقض برجام توسط آمریکا را مورد توجه قرار داده و با تیترهای مشابهی چون " رهبر ایران تهدید کرد درصورت نقض توافق توسط غرب ، آن را آتش خواهد زد " ، " ایران وعده داد ، درصورت پاره کردن توافق توسط آمریکا ، آن را آتش بزند " و " رهبر ایران درباره توافق هسته‌ای به کاندیداهای آمریکایی هشدار داد " به این موضوع پرداخته‌اند . 
در ابتدای این گزارش‌ها می‌خوانیم : آیت‌الله علی خامنه‌ای ، رهبر عالی ایران روز سه‌شنبه تهدید کرد ، اگر کاندیداهای ریاست جمهوری آمریکا به توافق پشت‌پا بزنند ، ایران نیز این توافق را آتش خواهد زد . 
لینک دانلود . 
ویدیو / رهبر انقلاب : برجام را پاره کنند ، ما آتش می‌زنیم . 
در این گزارش‌ها به اظهارات برخی کاندیداهای ریاست جمهوری آمریکا علیه برجام نیز اشاره شده است . 
از‌جمله تدکروز که گفته بود درصورت رییس جمهور شدن ، برجام را پاره خواهد کرد و دونالد ترامپ که توافق هسته‌ای با ایران را فاجعه‌بار خوانده بود . 
رهبر ایران تاکید کرده ، جمهوری اسلامی در ابتدا توافق هسته‌ای را نقض نخواهد کرد زیرا وفای به عهد یک دستور قرآنی است اما اگر نامزدهای آمریکایی تهدید خود مبنی بر پاره کردن برجام را عملی کنند جمهوری اسلامی آن را آتش خواهد زد . 
بخش مربوط به توافق هسته‌ای بیانات رهبر معظم انقلاب را عینا در زیر می‌آوریم : . 
متن کامل بیانات رهبر انقلاب را اینجا بخوانید . 
حضرت آیت‌الله خامنه‌ای ، نظرات هر دو گروه موافقان و مخالفان برجام را مبالغه‌آمیز خواندند و گفتند : هم افرادی که از برجام تمجید می‌کنند و هم مخالفان و منتقدان آن ، در بیان نظرات خود گاهی مبالغه و اغراق می‌کنند ، در حالی که برجام هم « نقاط مثبت و محسنات » دارد و هم « نقاط‌ضعف و معایب » . 
رهبر انقلاب افزودند : محسنات برجام همان مواردی بود که جمهوری اسلامی را به روی آوردن به مذاکرات ترغیب کرد که البته خیلی از آن محسنات تامین نشد . 
ایشان در اشاره به معایب برجام خاطرنشان کردند : این معایب مواردی است که ما همیشه از آن بیمناک بودیم و تکرار می‌کردیم که طرف مقابل ، طرف بدعهد و بد‌ذاتی است که دبه در می‌آورد و زیر قول خود می‌زند . 
ایشان افزودند : در برجام خلل و فرجهایی وجود دارد که اگر بسته می‌شد ، معایب ، کمتر یا منتفی می‌شدند . 
حضرت آیت‌الله خامنه‌ای با تجلیل از تلاش فراوان و سخت مذاکره‌کنندگان هسته‌ای ، تاکید کردند : آنچه که در خصوص برجام می‌گوییم ، مطلقا ناظر به زحمات و تلاشهای این برادران عزیز نیست ، بلکه ارزیابی عملکرد طرف مقابل است . 
رهبر انقلاب با اشاره به زوایای پر‌ابهام سند برجام که زمینه سو استفاده طرف‌های مقابل را فراهم کرده است تاکید کردند : جمهوری اسلامی ابتدایا برجام را نقض نخواهد کرد ، زیرا وفای به عهد ، دستور قرآنی است اما اگر تهدید نامزدهای ریاست جمهوری امریکا مبنی بر پاره کردن برجام عملی شود ، جمهوری اسلامی برجام را آتش خواهد زد که این کار هم دستوری قرآنی درباره نقض عهد متقابل است . 
حضرت آیت‌الله خامنه‌ای در ادامه به تشریح مصادیقی از عمل نکردن امریکا به تعهدات خود پرداختند و خاطرنشان کردند : وظیفه طرف مقابل ، برطرف کردن تحریمها بود اما به این وظیفه عمل نکرده یعنی بخشی از تحریمها را به‌نحوی برداشته اما در عمل تحریمها برداشته نشده است . 
رهبر انقلاب خاطرنشان کردند : امریکایی‌ها تحریمهای اولیه را بطور کامل حفظ کرده‌اند که این مسیله بر تحریمهای ثانویه نیز که قرار بود برطرف شود اثر می‌گذارد . 
حضرت آیت‌الله خامنه‌ای تاکید کردند : دست‌اندرکاران به این واقعیات توجه و دقت کنند و این حرف را تکرار نکنند که تحریمها برداشته شده است . 
ایشان با اشاره به حل نشدن مشکل معاملات با بانکهای خارجی ، افزودند : مقامات دولت امریکا در زبان و بخشنامه می‌گویند که مانعی برای معاملات بانکی با ایران وجود ندارد اما در عمل کاری می‌کنند که بانکها جرات معامله با ایران را نداشته باشند . 
حضرت آیت‌الله خامنه‌ای ، سخنان اخیر یک مقام مسیول امریکایی را مبنی بر اینکه « ما نمی‌گذاریم ایران راحت باشد » ، نمونه‌ای از همین رفتار دوگانه دانستند و گفتند : طرف امریکایی این گناه و تخلف بزرگ را در مانع‌تراشی برای تعامل بانکهای خارجی با ایران انجام‌داده و کسی نباید کار امریکایی‌ها را توجیه کند . 
« بیمه نفتکشها » موضوع مهم دیگری بود که رهبر انقلاب ، جزییاتی از تخلف و بدعهدی امریکا در خصوص آن را بیان و خاطرنشان کردند : البته آنها در سقف محدودی این بیمه را قبول کرده‌اند اما ساختارهای بزرگ بیمه وارد این موضوع نمی‌شوند زیرا امریکایی‌ها در آن ساختارها و عضو هستند و مانع‌تراشی می‌کنند . 
ایشان با اشاره به انجام کامل تعهدات جمهوری اسلامی افزودند : ما پیش پرداختها و تعهدات خود را پی‌در‌پی انجام دادیم و غنی‌سازی 20 درصد ، فردو و اراک را تعطیل کردیم ، اما طرف مقابل همچنان متوقع است . 
حضرت آیت‌الله خامنه‌ای خطاب به رییس سازمان انرژی اتمی کشور تاکید کردند : توقعات طرف مقابل را در زمینه « الیاف کربن دارای کاربرد در ساخت سانتریفیوژها » و در خصوص « اندازه‌گیری 300 کیلو مواد هسته‌ای » مطلقا قبول نکنید و زیر بار آنها نروید . 
رهبر انقلاب ، با اشاره به پولهای بلوکه شده کشورمان در خارج گفتند : امروز دسترسی به درآمدهای نفتی کشور کاری دشوار و هزینه‌دار است و پولهایی هم که در بانکهای دیگر کشورها داریم ، هنوز به جمهوری اسلامی برنگشته است چرا‌که این پولها به دلار است و انتقال آنها به دلیل دشمنی و بدعهدی امریکا قفل شده است . 
حضرت آیت‌الله خامنه‌ای ، در ادامه سخنانشان صنعت هسته‌ای را صنعتی راهبردی خواند که باید بدون لطمه باقی بماند و توسعه یابد . 
ایشان با اشاره به تاثیر محسوس صنعت هسته‌ای در مصونیت‌بخشی و افزایش امنیت کشور تاکید کردند : قابلیتهای این صنعت ، نیروی انسانی توانای آن و امکان رسیدن آن به وضعیت قبلی باید مورد مراقبت قرار گیرد و حفظ شود . 
رهبر انقلاب افزودند : خوشبختانه قابلیت بازگشت به وضع قبلی حفظ شده و ما می‌توانیم در شرایطی که لازم بدانیم ، با سانتریفیوژهای نسل جدید در کمتر از یکسال و نیم به صد هزار سو دست یابیم ، بنابراین طرف مقابل خیال نکند که دست ما بسته است . 
حضرت آیت‌الله خامنه‌ای با تاکید بر مقابله جدی با هرگونه کارشکنی امریکا خطاب به مسیولان تاکید کردند : حق گرفتنی است آن هم از گرگی مثل امریکا که باید حق را از دهانش بیرون کشید . 
رهبر انقلاب با ابراز خرسندی از سخنان رییس جمهور و وزیر خارجه مبنی بر مقابله با مانع‌تراشی‌های امریکا خاطرنشان کردند : برای مقابله با جفاها و اقدامات طرف مقابل باید توانایی‌های خود را حفظ کنیم . 
ایشان دستیابی ایران به غنی‌سازی 20 درصد و ساخت سانتریفیوژهای پیشرفته را عوامل اصلی قبول برخی تعهدات از جانب امریکا دانستند و تاکید کردند : اگر اقتدار علمی و فناوری ایران نبود امریکایی‌ها قطعا همین وضع فعلی را هم قبول نمی‌کردند بنابراین باید این اقتدار هرچه بیشتر افزایش یابد . 
رهبر انقلاب در آخرین نکته بخش هسته‌ای سخنان خود در جمع مسیولان و کارگزاران نظام گفتند : از هیات نظارت بر اجرای برجام توقع داریم با دقت و مراقبت افزونتر در هر نقطه‌ای که طرف مقابل بد عمل می‌کند یا به فکر خیانت است بایستد و از منافع ملت دفاع نماید . 
خداحافظی هافبک تراکتور با هواداران 
به گزارش ورزش سه ، ایوب کلانتری که دیروز با امضای قراردادی رسما راهی تیم مشهد شد ، با انتشار نامه‌ای از هواداران تراکتورسازی خداحافظی کرد . 
او در نامه‌اش نوشته است : 
« سلام بر بهترین‌ها و پرشورها ، بالاخره وقت رفتن منم فراسیده . 
افتخار می‌کنم که به عنوان یک فوتبالیست ، زندگی این فرصت را در اختیار من گذاشت تا پیراهن یکی از بهترین باشگاهای کشور از نظر کیفیت بازیکنان و مربیان ، به تن کنم . 
جدا شدن از شما پرشور‌های عزیز واقعا کار بسیار مشکلیه . 
تراکتورسازی باشگاهی با ریشه و آینده‌ای درخشانه که از بازیکنانی بزرگ و روحیه تیمی فوق العاده‌ای برخوردار هستش که تونسته سال‌های سال خودش رو در سطح اول فوتبال کشور مطرح کنه . 
من از حضور در این باشگاه بزرگ و پوشیدن پیراهن سرخ بسیار خوشحالم بودم . 
خواستم برای آخرین بار با همه هوادارام خداحافظی کنم . 
واقعا ازتون ممنونم که تو این یک‌سال که در فوتبال آذربایجان برای گسترش و تراکتورسازی فوتبال بازی کردم منو حمایت کردین . 
منم تا جایی که از دستم بر می‌اومد تلاشم برای سربلندی فوتبال آذربایجان انجام دادم و همیشه خواستم بهترین بازی‌ها رو واسه تیم‌های محبوبم انجام بدم . 
برای تراکتور و فوتبال خطه آذربایجان بهترین‌ها رو آرزو می‌کنم . 
یاشاسین تراختور ، یاشاسین آذربایجان . 
» 
« سرطان » آماده‌ی اکران می‌شود 
حسین شهابی که برای جشنواره فیلم فجر امسال دو فیلم « آزاد به قید شرط » و « دوران سرطانی » را ارائه کرده و تنها یکی از آن‌ها پذیرفته شده است ، قصد دارد فیلم « دوران سرطانی » را هرچه سریع‌تر اکران کند . 
او در گفت‌وگویی با ایسنا بیان کرد : نام این فیلم به « سرطان » تغییر پیدا کرده و تصمیم دارم آن را در آینده‌ای نزدیک و حتی اگر بشود ، پیش‌از سال جدید در سینماها نمایش بدهم . 
داستان « سرطان » درباره یک نویسنده ادبی مشهور کشور است که دچار سرطان خون شده و همسر او تلاش دارد از طریق کار شبانه‌روزی هزینه‌های درمان شوهرش را تامین کند . 
پیام دهکردی ، مرضیه وفامهر ، فرشین طهماسب ، محمد اکبری ، بهدخت ولیان ، محمد کارهمت ، ندا مقصودی ، پیمان مقدمی ، دریا مقبلی ، یوحنا حکیمی ، کرامت رود‌ساز ، مریم سرمدی ، گیتی قاسمی ، طوفان مهردادیان ، مریم الهامیان ، احمد شهابی ، آیدین پدری ، اشکان نجاتی ، اکبر احمدی ، مجید اکبری ، پیمان یونسی ، محمد بزرگی ، محمد عباسی ، هدیه وحدتیان ، شبنم فولادی ، فرزانه سهیلی و ساغر شکوری بازیگران این فیلم هستند . 
همچنین دیگر عوامل تولید فیلم « سرطان » عبارتند از : تهیه‌کننده ، نویسنده و کارگردان : حسین شهابی - مشاور کارگردان : بهاره انصاری مشاور پزشکی : دکتر حسین دانشور - تحقیق و پژوهش : مریم الهامیان - مدیر تولید : وحید مرادی - محمد کارهمت - برنامه‌ریز : سپیده سپهری - دستیاران کارگردان : مهرداد حسینی‌نژاد سیاوش شهابی - فریبا طاهری مدیر فیلمبرداری : مجید گرجیان دستیار اول فیلمبردار : آرش ساسانی دستیاران فیلمبردار : عباس عطایی - فرهاد شکری - آرش میرزاخانی - مسئول دوربین : سخی توکلی - صدابردار : سعید بجنوردی دستیار صدابردار : فرزین زند - طراح گریم : محمدرضا قومی - مجریان گریم : سیناخان کلانی مارال آگین - طراح صحنه و لباس : سعید آهنگرانی دستیاران صحنه و لباس : آرتا علوی اویس محمد حسنی - ترکیب موسیقی : حسین شهابی موسیقی تیتراژ : اشکان نجاتی - منشی صحنه : فائزه گرکانی عکاس : حسین هندی تصویر‌بردار پشت صحنه : آرمان انصاری - مهدی بختیارنژاد جلوه‌های ویژه : آرش آقا بیگ - تدوین : سیاوش شهابی دستیار تدوین : آیدین پدری - اصلاح رنگ و نور : سامان وفایی - مدیر تدارکات : صالح آشتیانی دستیار اول تدارکات : ابوالفضل هامون‌نورد تدارکات : حمید شیخ ویسی - حمل ونقل : صفر الوندی - روح‌اله کریمی - مجید جبارزاده - عباس حسن‌زاده - حسن جوکار - پشتیبانی فنی : موسسه ایران پارسیان ( جمشید قدرتی ) ، با همکاری انستیتو سرطان ایران مرکز طب تسکینی فارس و دانشکده پزشکی دانشگاه تهران - تولید شده در خانه فیلم باران . 
انتهای پیام 
پذیرش و استقبال در مدارس علمیه استان بوشهر 5 برابر شده است 
به گزارش خبرگزاری مهر به نقل از روابط عمومی حوزه علمیه استان بوشهر ، آیت‌الله غلامعلی صفایی بوشهری صبح امروز در مراسم آغاز سال تحصیلی حوزه علمیه امام خمینی (ره) بوشهر با تبریک به طلاب جدیدالورود گفت : اساس عالم وجود بر بیداری است ؛ اگر خداوند در جهان دین را تشریح نمی‌کرد اساس عالم معنایی نداشت . 
نماینده ولی‌فقیه در استان و امام‌جمعه بوشهر با بیان اینکه دین خدا توسط پیامبران و اهل‌بیت (ع) به روحانیان و طلاب فهم می‌شود اظهار داشت : اگر انبیا و ائمه نبودند نظام خلقت دچار حالت عبس و بیهودگی ، و جامعه بشری به جامعه حیوانی تبدیل می‌شد . 
آیت‌الله صفایی بوشهری در ادامه سخنان خود با توصیه به طلاب گفت : قدر خود را بدانید که خداوند چه شانی برایتان قائل است و شما را بعد از انبیا و ائمه در مرتبه سوم هادیان دین قرار داده است ؛ دین را بفهمید و خود نماد دین و جامعه را مدیریت دینی کنید . 
امام‌جمعه بوشهر روحانیت را دارای شاخصه و ابعاد وجود دانست و تصریح کرد : علم و معارف اسلامی یکی از این ابعاد است که باید در این راه کوشید و دقیق کار کرد ؛ همچنین تهذیب نفس و اخلاق از دیگر ابعاد است ، باید درس‌های اخلاق و معارف در حوزه اصل باشد که به همین شکل هم است . 
وی ویژگی طلبه مهذب را خواندن نماز شب ، تقوا ، پاک و متخلق بودن عنوان کرد و گفت : اگر ذره‌ای انسان در حوزه تهذیب دچار اشکال شود بخش مهمی از علوم را از دست می‌دهد . 
استاد اخلاق حوزه علمیه داشتن نظم و انضباط را از دیگر ابعاد و شاخصه‌های زندگانی روحانیت عنوان کرد و بیان داشت : روحانی به دلیل حجم بالای کار باید بسیار منظم باشد و قوانین مدرسه را رعایت ، و خود نیز دارای نظم و انضباط باشد . 
آیت‌الله صفایی بوشهری استراحت و تغذیه مناسب را از دیگر فاکتورها و ویژگی‌های مهم در زندگی روحانیت عنوان کرد . 
نماینده مقام معظم رهبری در استان با تاکید بر اهتمام طلاب به امر پژوهش گفت : باید در این مدرسه پژوهشگر و اساتید پرورش پیدا کنند و بر اساس چشم‌انداز ترسیم‌شده بایستی در پنج سال آینده 80 استاد درجه یک در حوزه تربیت کنیم و استان به لحاظ استاد خود کفا شود ؛ همچنین از امسال بحث مشاوره با قوت بیشتری در مدرسه خواهیم داشت . 
امام‌جمعه بوشهر با بیان اینکه جامعه به روحانیت نیاز دارد اظهار داشت : همه مساجد شهر باید شناسایی و دارای روحانی شوند ؛ اگر مردم مدیریت نشوند حوزه به وظیفه خود به خوبی عمل  نکرده است پس در این رابطه باید جهادی کار کرد . 
آیت‌الله صفایی بوشهری با اشاره به بیان رهبر معظم انقلاب در دیدار با روحانیان و تاکید معظم‌له بر حوزه انقلابی اظهار داشت : بصیرت ، استکبارستیزی ، خادم نظام اسلامی و ..‌. از ویژگی‌های حوزه انقلابی است ، حوزه‌ای که ساکت باشد راکد است و کل وقت خود را صرف درس و علم می‌کند و کاری به اسلام ، انقلاب ، نظام و جهاد ندارد و این حوزه قطعا حوزه زنده‌ای نیست . 
وی با بیان اینکه حوزه انقلابی زنده است گفت : حوزه غیر انقلابی حوزه متروکه است اما حوزه انقلابی حوزه اهل‌بیت (ع) و علم و جهاد است . 
آیت‌الله صفایی بوشهری ولایتمداری ، علم و پژوهش ، دفاع از کیان اسلامی و مکتب اهل‌بیت (ع) را یکی از شاخصه‌های مهم حوزه انقلابی دانست و ابراز داشت : 
هشتمین نمایشگاه هوایی ایران برگزار می‌شود 
به گزارش ایسنا ، بیژن بنکدار در خصوص جزییات این نمایشگاه اظهار کرد : نمایشگاه هوایی ایران از 15 سال پیش با عنوان « ایران ایر شو » در کیش آغاز به کار کرده است و در این 15 سال هر دو سال یکبار در کیش برگزار می‌شود . 
وی افزود : نمایشگاه هوایی ایران در سال‌های وجود تحریم برگزار شد و امسال که کمی فضا برای ایران در دنیا بازتر شده و تحریم‌ها تا حدودی رفع شده است ، با شرایط بهتری برگزار می‌شود . 
به گفته بنکدار در نمایشگاه هوایی ایران ، شرکت‌های دانش‌بنیان ، شرکت‌های فعال در حوزه هوایی ، مراکز آموزشی ، مراکز تحقیقاتی ، ایرلاین‌ها ، سازمان‌های خصوصی ، دانشگاه‌ها و شرکت‌های خارجی شرکت خواهند داشت . 
وی تصریح کرد : در نمایشگاه هوایی ایران که به یک برند بین‌المللی تبدیل شده ، شرکت‌های خارجی از آلمان ، آمریکا ، سوییس ، ایتالیا ، مالزی ، روسیه ، سنگاپور ، اسپانیا ، ژاپن ، اوکراین و لیتوانی شرکت خواهند داشت . 
دبیر اجرایی هشتمین نمایشگاه هوایی ایران با اشاره به تعداد شرکتهای حاضر در این نمایشگاه گفت : 25 شرکت خارجی و 80 شرکت داخلی در نمایشگاه امسال حضور خواهند یافت و استقبال خوبی از سوی شرکت‌ها برای حضور در نمایشگاه امسال داشتیم . 
وی تصریح کرد : در نمایشگاه امسال ، نمایش هوایی نیز داریم و یک تیم آکروباتیک هوایی نیز برنامه خواهد داشت ، همچنین کنفرانس‌های جانبی از سوی شرکت‌های روسی برگزار می‌شود . 
بنکدار با اشاره به اینکه یک روز از نمایشگاه به‌نام روز فضایی نامگذاری شده است ، گفت : یکی از روزهای نمایشگاه به‌نام " روز فضایی " نامگذاری شده و این روز در اختیار مرکز ملی فضایی قرار دارد و رییس مرکز ملی فضایی در این روز در خصوص برنامه‌های آتی این مرکز صحبت خواهند کرد . 
دبیر اجرایی هشتمین نمایشگاه هوایی ایران افزود : همچنین روزی با عنوان " روز همکاری‌های ایران و روسیه " نامگذاری شده که در این روز شرکت‌های قدرتمند روسیه توانمندی‌های خود را در زمینه هوایی ارائه می‌کنند . 
به گفته بنکدار ، در خلال برگزاری نمایشگاه هوایی ایران مهمانان ویژه شرکت‌های اروپایی در خصوص توانمندی‌های خود در حوزه هوایی توضیحاتی ارائه کرده و در خصوص سرمایه‌گذاری‌های مشترک و حضور آنها در بازار ایران مذاکراتی صورت خواهد گرفت . 
دبیر اجرایی هشتمین نمایشگاه هوایی ایران با اشاره به حضور خوب بخش دولتی در این نمایشگاه گفت : 80 تا 90 درصد شرکت‌های مهم و بزرگ فعال دولتی در این نمایشگاه حضور خواهند داشت و سازمان صنایع هوایی نیز از طرح‌های جدید صنعتی خود رونمایی خواهد کرد . 
وی تصریح کرد : با توجه به حضور پررنگ شرکت‌های بزرگ دنیا در نمایشگاه امسال ، قطعا بازتاب‌های بین‌المللی این نمایشگاه از سال‌های گذشته بیشتر خواهد شد . 
بنکدار همچنین تصریح کرد : در کنار این نمایشگاه کارگاه آموزشی استانداردسازی محصولات هوایی نیز برگزار می‌شود . 
انتهای پیام 
العبادی : داعش خطری برای همه کشورهاست / به پیروزی نهایی نزدیک شده‌ایم 
به گزارش ایسنا ، به نقل از شبکه ماهواره‌ای سومریه نیوز عراق ، حیدر العبادی ، نخست وزیر عراق در دیدار با هیاتی رسانه‌ای از کویت در حضور موید اللامی ، رئیس اتحادیه روزنامه‌نگاران عراقی گفت : روابط بغداد - کویت ممتاز بوده و این روابط از حالت بحرانی که به دلیل سیاست‌های رژیم صدام در عراق به آن دچار شده بود به سمت تفاهم و همبستگی رفته است . 
العبادی در ادامه " باز شدن صفحه‌ای جدید در روابط عراق با تمامی کشورها را با هدف ارتقای منطقه " خواستار شد . 
نخست وزیر عراق افزود : عراق با چالش‌های متعددی روبه روست و گروه‌های تروریستی مختلف در عراق به کشتار و ایجاد رعب و وحشت میان عراقی‌ها می‌بالند اما مردم و مسئولان عراق بارها بر آنها پیروز شده و اراضی خود را از دست آنها خارج می‌کنند . 
وی تاکید کرد : داعش تهدیدی علیه همه کشورهای جهان است و بر این اساس باید گفت کمک‌ها و حمایت‌های جامعه جهانی از عراق در راستای منافع مشترکی برای نابودی تروریست هاست . 
العبادی گفت : ما به پیروزی نهایی بر داعش در جریان عملیات آزادسازی موصل و تا مرزهای سوریه نزدیک شده‌ایم چرا‌که ما حامی سوریه هستیم و می‌خواهیم برای حفظ مرزها در کنار دمشق و نهادهای دولتی سوریه و نه گروه‌های مسلح باشیم . 
انتهای پیام 
رونمایی از نمادهای المپیک زمستانی 2018 
به گزارش " ورزش سه " و به نقل از مهر ، ببر سفید به‌نام « سوهورانگ » و خرس سیاه به‌نام « باندابی » نمادهای عروسکی این دوره از مسابقات زمستانی در کشور کره جنوبی هستند . 
روز دوشنبه مراسم نمایش عمومی این دو عروسک با حضور 150 دانش‌آموز و ورزشکاران کره از‌جمله « کیم یونا » ، قهرمان المپیک ، برگزار شد . 
« سوهورانگ » نماد بازی‌های المپیک زمستانی است و « باندابی » نماد بازی‌های پارالمپیک زمستانی . 
این دو نماد اوایل ماه ژوئن به نمایش گذاشته شده بودند اما این بار به شکل رسمی‌تر معارفه شدند . 
بازار بندرعباس در هجمه ناامنی قرار گرفته است 
به گزارش خبرنگار مهر ، عبدالمجید جلالی پیش‌ازظهر دوشنبه در جمع خبرنگاران اظهار داشت : بازار امروز ما یک بازار تهدید است و ماموران با اقدام به جمع آوری اجناس از مغازه‌ها فضایی آکنده از استرس ر ا بر جو بازار حاکم کرده‌اند . 
وی با بیان اینکه هیچ مسئولی موافق اجرای چنین طرحی نیست ، افزود : مبارزه با قاچاق کالا باید از شاخص‌ها دنبال شود ولی در حال حاضر می‌بینیم که تعزیرات حکومتی بازار را مغشوش کرده است و اسم این اقدامش را هم گذاشته مبارزه با قاچاق . 
رئیس اصناف بندرعباس با بیان اینکه بازاریان همواره همراه و همگام با نظام بوده‌اند ، بیان داشت : این رویه‌ای که تعزیرات با عنوان مبارزه با قاچاق در پیش گرفته است غلط و غیراصولی است . 
جلالی با بیان اینکه استفاده از محصولات ساخت کشورمان خواسته هر ایرانی است ، بیان داشت : بازاریان به کدام ظرفیت تولیدی استان اتکا کنند ؟ 
چه تولیدی در استان وجود دارد که بازاریان بتوانند مغازه‌هایشان را پر کنند ؟ 
وی با بیان اینکه مکان صنایع تولیدی استان به تالار عروسی تبدیل شده است ، اضافه کرد : ما در استان فقر تولید داریم و تا زمانی که این فقر هست ما ناگزیر به وارد کردن اجناس خارجی هستیم . 
این مسوول تاکید کرد : بازاریان برای ارتزاق مجبور به فروش اجناس خارجی هستند و اسم این کار نمی‌شود با قاچاق جایگزین کرد . 
جلالی با اشاره به پیامدهای این برخوردها ، اضافه کرد : بیکاری و هرج و مرج تنها یکی از هزاران معضلی است که این اقدام می‌تواند داشته باشد و به‌دنبال آن بدنامی بازار نیز دل تجار را به درد آورده است . 
رئیس اتاق اصناف بندرعباس بیان داشت : بازگشت آرامش به بازار و مبارزه اصولی با قاچاق خواسته به‌حق تمام بازاریان است و امید است که مسئولان امر در این رابطه تدابیری را اتخاذ کنند تا بیش از این شاهد پایین آمده کرکره‌های مغازه نباشیم . 
طرح ولایت برای ایجاد بصیرت نظری شکل گرفته است 
به گزارش خبرنگار مهر ، حسین عسگری در مراسم افتتاحیه طرح ولایت استانی و یادبود شهید « رضا کارگر برزی » که صبح چهارشنبه در اردوگاه شهید رجایی برگزار شد ، در خصوص نظر و عمل به ضرورت فعالیت‌های تئوری در بسیج دانشجویی گفت : متاسفانه در دولت جدید متولیان علم و فناوری بار دیگر مکتب پراگماتیسم را ایجاد و تجاری‌سازی دانش را به خورد جامعه و دانشجویان می‌دهند . 
وی با بیان اینکه این نگاهی سکولاریسمی به علم است ، افزود : بر این اساس علمی خوب است که ثروتی از آن ایجاد شود و این علم باید خلق شود در حالی که در تفکرات دینی علم نور است و خلق نمی‌شود . 
تقوای الهی عامل برتری میان انسان هاست 
مسئول بسیج دانشجویی استان البرز بیان کرد : در نگاه پراگماتیسمی جدید که در حال ترویج در رسانه‌ها است ، دانشگاه به‌مانند بازار است که علم تولید می‌کند . 
وی با اشاره به تفکر دینی در مورد حوزه نظر و عمل گفت : باید در حوزه فکر کار کنیم و به این حوزه اهمیت دهیم چرا‌که این مهم ، ما را با شجاعت در عمل پیوند می‌دهد . 
عسگری در خاتمه خاطرنشان کرد : طرح ولایت برای ایجاد بصیرت نظری شکل گرفته و این مراسم نیز برای ایجاد همین بصیرت در میان دانشجویان ایجاد شده است . 
در ادامه حجت‌الاسلام محمدجواد موحد نماینده ولی‌فقیه در سپاه استان با تاکید بر لزوم استفاده از قرآن در زندگی ، گفت : مبانی قرآن سرشار از علم بوده و انقدر ژرف است که با توجه به پیشرفت علوم کی توان از آن بهره گرفت . 
وی با بیان اینکه تقوای الهی باعث رشد انسان می‌شود و عامل برتری میان انسان هاست ، افزود : هیچ علمی برتر از علم قرآن نیست که باید مورد توجه و به کار گرفته شود چراکه علمی می‌تواند ملاک برتری و فضیلت باشد که به تقوا گره بخورد . 
بصیرت و حکمت در دستور بسیج دانشجویی 
نماینده ولی‌فقیه در سپاه استان البرز با اشاره به استفاده ابزاری از علم ، گفت : تاکنون در کشور دو فتنه را تجربه کردیم و فتنه سوم نیز در راه است و باید مراقب باشیم ، چرا‌که انقلاب را از قم آغاز کرده و برای براندازی نظام نیز از این منطقه شروع کرده‌اند . 
وی تقوا ، علم و جهاد در راه خدا را از نشانه‌های انسان مبارز دانست و خاطرنشان کرد : امام راحل و مقام معظم رهبری مملو از چنین صفاتی بودند و این امر سبب شد چنین انسان‌های باتقوا به رهبران کشور تبدیل شوند . 
موحد در پایان با تاکید بر اینکه باید بصیرت و حکمت را در دستور کار خود قرار دهیم ، افزود : امید است با نگاه جدیدی که در مجموعه دانشجویی و بسیج دانشجویی به چشم می‌خورد بتوانیم مقتدر ، اثرگذار و مفید برای کشور نقش‌آفرینی کنیم . 
اتوبوس اس . 
خوزستان در مسیر غدیر ( عکس ) . 
اتوبوس استقلال خوزستان دقایقی دیگر به سمت ورزشگاه غدیر حرکت می‌کند . 
[ اتوبوس اس . 
خوزستان در مسیر غدیر ( عکس ) ] به گزارش " ورزش سه " ، پس از کش و قوس‌های فراوان بالاخره بازی استقلال خوزستان و راه‌آهن به غدیر منتقل شد و دربی اهواز به تعویق افتاد . 
پس از اعلام این خبر اتوبوس استقلال خوزستان به سمت ورزشگاه غدیر حرکت کرد . 
این خبر از سوی علیمراد سالاری مدیر رسانه‌ای استقلال خوزستان تایید شده است . 
تنبلی 140 نماینده مجلس در رای دادن 
نماینده مجلس دهم به دلیل رای ندادن اهالی خانه ملت زبان به انتقاد از آنها گشود و گفت : بعد از 24 روز تعطیلات 140 نفر در رای‌گیری قبلی شرکت نکردند ، مگر بناست که 24 روز دیگر هم تعطیلات داشته باشیم که رفع خستگی کنند ؟! به گزارش خبرآنلاین محمدعلی پورمختار سومین نماینده‌ای بود که در جلسه علنی یکشنبه - 4 مهر - تریبونش برای بیان تذکر باز شد . 
وی خطاب به مسعود پزشکیان که ریاست مجلس را برعهده داشت ، گفت : براساس بندهای مختلف ماده 24 آیین‌نامه داخلی مجلس ، هیئت رئیسه مکلف است که طرح‌ها و لوایحی را که از نظر زمانی اعلام وصول شده است به‌موقع در اختیار نمایندگان قرار دهد این چندمین بار است که طرح‌هایی مانند طرح اصلاح آیین‌نامه داخلی در اختیار ما قرار نگرفته است . 
پزشکیان در برابر این انتقاد پورمختار ، از او سئوال کرد : چه چیزی در اختیار نمایندگان قرار نگرفته است ؟ 
پورمختار نیز پاسخ داد « 10 روز قبل باید این طرح‌ها در اختیار نمایندگان قرار بگیرد . 
اداره مجلس نیازمند تدبیر جدیدی است ، مطلب این است که ما امروز می‌بینیم آقای وزیر اقتصاد توهین آشکاری به مجلس کرده است .» این سخنان پورمختار با واکنش جدی پزشکیان مواجه شد و پزشکیان گفت : این که مربوط به دستور نیست ، شما ما را نقد می‌کنید اما خودتان در دستور حرف نمی‌زنید . 
پورمختار در حال ادامه صحبت‌هایش بود که به دستور رئیس مجلس میکرفون او قطع شد .* انتقاد از تنبلی نمایندگان در رای دادن علیرضا سلیمی نماینده محلات نیز دیگر نماینده‌ای بود که در تذکرش به انتقاد از عملکرد همکارانش پرداخت و نسبت به رای ندادن آنها زبان به گلایه گشود . 
سلیمی گفت : بعد از 24 روز تعطیلات 140 نفر در رای‌گیری قبلی شرکت نکردند ، من تذکر بند 11 ماده 24 را دارم . 
مگر بناست که 24 روز دیگه هم تعطیلات داشته باشیم که دوستان رفع خستگی کنند . 
وی همچنین گفت : در مورد حقوق‌های نجومی هیئت رئیسه محترم به کمیسیون اصل نود ماموریتی را محول کردند و علی‌رغم اینکه افکار عمومی و ما نمایندگان منتظر گزارش هستیم ، گویا مسئله دچار مرور زمان دارد میشود . 
پزشکیان ادامه صحبت‌های سلیمی را در دستور نداست و این نکته موجب شد تا داستان قطع میکرفون نماینده تذکر دهنده در رابطه با سلیمی نیز تکرار شد . 
در ادامه جلسه نیز با توجه به تذکر سلیمی ، پزشکیان با کمک دیگر اعضای هیئت رئیسه اسامی نمایندگان را از تریبون اعلام می‌کرد و از آنها می‌خواست که اقدام به رای دادن کنند . 
جزییات حادثه جان باختن 3 مرد در ارتفاعات الیمستان 
پیکر بی‌جان 3 مرد در ارتفاعات الیمستان شهرستان آمل عصر روز گذشته 11 اردیبهشت‌ماه از درون‌چاهی به بیرون کشیده شد . 
به گزارش خبرگزاری دانشجویان ایران ( ایسنا ) منطقه مازندران ، جنگل‌های الیمستان در بخش امامزاده عبدالله (ع) شهرستان آمل در ارتفاع دو هزار متری از جنگل‌های بکر و تودرتوی استان مازندران است . 
این منطقه از گذشته محلی برای کسانی بوده است که به طمع گنج به این جنگل‌ها و روستاهای حواشی آن می‌روند . 
رئیس جمعیت هلال‌احمر شهرستان آمل در این باره به خبرنگار ایسنا گفت : عملیات جستجوی مفقودین پس از 14 ساعت حوالی ساعت 22 شامگاه یک‌شنبه پایان رسید . 
جمشید نیکزاد ادامه داد : در پی اطلاع از سوی مرکز eoc جمعیت هلال‌احمر استان مازندران مبنی بر مفقودی چهار نفر در جنگل‌های الیمستان منطقه قلاگردن بلافاصله دوتیم نجات کوهستان همراه با 2 دستگاه خودروی کمک‌دار و نیروی انتظامی و سه تن از بستگان مفقودین به منطقه اعزام و پس از حدود 3.5 ساعت به منطقه قلعه قلاگردن رسیده و متوجه حفر چاهی در بالای قله شده که با تجسس بیشتر متوجه اجساد سه تن از این مفقودین در داخل چاه شدند . 
وی افزود : پس از نصب کارگاه و ورود نجات‌گران به داخل چاه و با هماهنگی نیروی انتظامی و اداره آگاهی اقدام به خروج اجساد از داخل چاه به بیرون کرده و پس از ثابت کردن برروی بستکت و با کمک چند تن از اهالی و نیروی انتظامی منطقه چلاو نسبت به انتقال به روستای الیمستان اقدام شد . 
نیکزاد یادآور شد : چاه حفر شده حدود 9 متر عمق داشته و اجساد با صورت‌جلسه در داخل روستای المیستان تحویل نماینده سازمان آرامستان و پزشک قانونی شدند . 
این 3 مرد چه کسانی بودند و چه می‌کردند ؟ 
دادستان شهرستان آمل نیز در این باره به ایسنا گفت : به همراه این اجساد ، ادوات و آلات حفاری غیرمجاز و دستگاه گنج‌یاب کشف شده است . 
علی طالبی افزود : یکی از کسانی که در این حادثه جان‌باخته سرکرده یک باند حفاری غیرمجاز بود که سابقه زندانی و محکومیت داشته و از دو سال پیش تحت تعقیب بود . 
وی یادآور شد : در این حادثه دو نفر دیگر نیز جان خود را از دست داد و یک نفر نیز که معاون سرکرده باند بود متواری شده است . 
طالبی با اشاره به دلایل مرگ این افراد گفت : به نظر یکی از افراد با چراغی به درون چاه رفته و از آنجایی که دستگاه تهویه هوای ضعیفی نیز به همراه داشتند ؛ از دست می‌رود و دو نفر دیگر نیز برای نجات درون چاه می‌روند که بر اثر متصاعد شدن گاز کشته می‌شوند . 
دادستان آمل با بیان این که دو دستگاه تلفن همراه نیز از این افراد کشف شده است ، افزود : هنوز درباره علت مرگ مطمئن نیستیم و با اعلام نظر پزشکی قانونی در این زمینه اعلام نظر می‌شود زیرا به دلیل فرار یکی از متهمین شائبه مرگ عمدی این افراد نیز دست بررسی است . 
وی تاکید کرد : هنوز مشخص نیست چیزی از این حفاری غیرمجاز به‌دست آمده باشد یا نه و متواری شدن یک فرد هرگونه حدسی را ایجاد می‌کند . 
طالبی ادامه داد : یکی از متوفیان پیش از عزیمت به محل حفاری به برادر خود می‌گوید که اگر چند ساعت برنگشتم به دنبال‌مان در فلان محل بیایید ؛ برادرش نیز پس از عدم مراجعه وی به محل حفاری می‌رود که با این وضعیت مواجه می‌شود . 
وی افزود : اطرافیان متوفی نیروی انتظامی را در جریان این حادثه قرار می‌دهند و مسئولان و امدادگران به محل حادثه می‌روند . 
طالبی درباره هویت این افراد نیز گفت : از شناسنامه‌هایی که از این افراد به‌جا مانده نشان می‌دهد یکی اهل تهران ، یکی اهل محمودآباد و یکی هم شناسنامه فیروزکوهی داشته است . 
وی در پایان اعلام کرد : نظریه پزشکی قانونی تا یک هفته آینده اعلام می‌شود و سپس می‌توان در این باره نظر نهایی را اعلام کرد . 
گزارش از : الناز پاک‌نیا - ایسنای مازندران 
انتهای پیام 
شوخی با شنگول و منگول ؛ دالتون‌ها و مارکوپولو در تلویزیون 
مجموعه طنز اپیزودیک " سوتفاهم " از امروز - 28 فروردین‌ماه - از شبکه یک سیما پخش خواهد شد . 
شوخی با شنگول و منگول ؛ دالتون‌ها و مارکوپولو در تلویزیون 
سینما و تلویزیون رادیو و تلویزیون - همشهری آنلاین : مجموعه طنز اپیزودیک " سوتفاهم " از امروز - 28 فروردین‌ماه - از شبکه یک سیما پخش خواهد شد . 
به گزارش ایسنا ، این مجموعه محصول مشترک گروه اجتماعی شبکه یک سیما و ستاد مبارزه با مواد مخدر ریاست جمهوری است که در 26 قسمت 35 دقیقه‌ای به تهیه‌کنندگی جمشید تربتی تولید شده است . 
سوتفاهم از شنبه تا چهارشنبه هر روز ساعت 18 و تکرار آن روز بعد ساعت 10 پخش خواهد شد . 
به گفته کارگردان این مجموعه ، سوتفاهم طنزی نجیب است که در فضای فانتزی تولید شده و در چارچوب قصه‌ها ، مخاطبان با شخصیت‌های نوستالژیک آن همذات‌پنداری می‌کنند . 
مسعود عسگری افزود : این مجموعه در هر قسمت از سه اپیزود " شنگول و منگول " ، " دالتون‌ها " و " مارکوپولو " تشکیل شده است که سعی شده خانواده‌های امروزی را در قالب فضای داستان‌های گذشته ببرد و پیام برنامه که پیشگیری از مصرف مواد مخدر را به بیننده منتقل کند . 
به‌طور مثال ، در اپیزود اول ما شنگول را به عنوان یک پسر دهه پنجاه ، منگول پسر دهه شصتی و حبه انگور را به عنوان یک دختر دهه هفتادی نشان داده‌ایم ، مادر این‌ها هم به علت این که از فناوری روز عقب‌مانده است ، تلاش می‌کند برای ارتباط با بچه‌هایش ، از طریق فراگیری تکنولوژی روز ، خودش را به فرزندانش نزدیک کند . 
این کارگردان ادامه داد : اپیزود دالتون‌ها هم ماجرهای لوک خوش‌شانس ، بوشوک و دالتون‌ها را در فضای کلانتری و بازداشتگاه روایت می‌کند . 
در اپیزود سوم هم مارکوپولوی متوهم را درکشتی به گل نشسته‌اش نمایش می‌دهد و درحالی که با همسرش در این کشتی زندگی می‌کند در یاد سفرهای گذشته‌اش است ، غافل از این که به‌خاطر مصرف مواد مخدر دچار توهم شده و او به هیچ یک از این سفرها نرفته است . 
در این سفرهای خیالی ، مارکوپولو با زورو ، گروهبان گارسیا ، خانم مارپل ، ژان وال ژان ، حنا دختری در مزرعه ، رابین هود و داعشی‌ها همسفر می‌شود . 
مسعود عسگری تصریح کرد : هدف مجموعه طنز سوتفاهم ، انعکاس آثار زیانبار مصرف مواد مخدر و روش‌های پیشگیری از آن است به‌طوری‌که تلاش شده است در این سه اپیزود مهارت‌های زندگی را به خانواده‌ها آموزش دهیم و بگوییم که با به‌کارگیری این مهارت‌ها در زندگی خانواده‌ها چگونه می‌توانند از فرزندانشان در مقابله با موضوع مواد مخدر مراقبت کنند . 
کارگردان مجموعه طنز اپیزودیک سوتفاهم گفت : سعی کردیم به‌طور غیرمستقیم و نامحسوس موضوع مواد مخدر را در این مجموعه نمایش دهیم ولی از‌آنجا‌که خیلی از خانواده‌ها با شکل و قیافه مواد مخدی و ابزار استعمال آن آشنایی ندارند ، در برخی از اپیزودها ما به‌وضوح ماده مخدر شیشه و پایپ را نشان می‌دهیم . 
متاسفانه بسیاری از خانواده‌ها وجود چنین مواد و ابزار مصرفی را در اتاق فرزندانشان می‌بینند ولی به گمان این که این‌ها اشیایی دکوری است به‌راحتی از کنار آن می‌گذرند . 
عسگری گفت : پیونددهنده این سه اپیزود یک استند آپ کمدی است که به تلاش " بهزاد خرازی " اجرا می‌شود . 
رضا توکلی ، پرستو صالحی ، روشنک عجمیان ، مالک سراج ، محمدرضا ناصحی‌فر ، محمدرضا عباسی‌نژاد ، امیر زری‌وند ، امید زارع ، طناز دهقان ، سهند جاهد ، کامران مقدادی ، اشکان گشتاسبی و پوریا قوری‌وند از بازیگرای طنز سوتفاهم هستند که 15 بازیگر مهمان نیز آن‌ها را در هر قسمت همراهی می‌کنند . 
سعید ستوده و مصطفی عبدی تصویربردار ، امیر بنایی دکوراتور ، طراح صحنه و لباس ، بابک شعایی طراح گریم ، محمد حبیبی صدا‌بردار ، امیر عباسیان آهنگساز ، مهدی اسدی خواننده تیتراژ پایانی ، رسول محزون‌زاده تدوین ، رضا عزیزی دستیار اول کارگردان ، جاوید یزدانی مدیر برنامه‌ریزی است . 
سینا وزیری و محمد نداف سرپرست نویسندگان هستند و مسعود عسگری بازنویسی نهایی آن را انجام داده است . 
نیمی از مردم ایران از ریزگردها خفه می‌شوند نماینده مردم اسلام‌آباد غرب در مجلس از دولت و مجلس خواست فکری به حال استان‌هایی کنند که با پدیده ریزگردها درگیرند . 
به گزارش خبرنگار پارلمانی خبرگزاری فارس ، حشمت‌الله فلاحت پیشه نماینده مردم اسلام‌آباد غرب در مجلس شورای اسلامی در جلسه علنی امروز یکشنبه پارلمان ، در تذکر آیین نامه‌ای به ماده 108 آیین‌نامه داخلی مجلس استناد کرد و اظهار داشت : طبق ماده 108 آیین‌نامه داخلی مجلس هیئت رئیسه مجلس باید در اداره جلسه ، موضوعات روز کشور را در دستور قرار دهد . 
وی افزود : یکی از مهمترین مشکلات امروز کشور این است که نیمی از مردم ایران از ریزگردها خفه می‌شوند . 
انتظار می‌رفت هیئت رئیسه مجلس نسبت به این موضوع احساس وظیفه کرده و در قبال محیط‌زیست و مردم ، حداقل بخشی از جلسه امروز پارلمان را به گزارش مسئولان دولتی درباره اقداماتشان در مقابله با پدیده ریزگردها اختصاص می‌داد . 
فلاحت پیشه خطاب به لاریجانی گفت : آقای لاریجانی ! زندگی برای مردم شهرهای جنوب غرب کشور به‌خاطر ریزگردها سخت شده است . 
وی همچنین یادآور شد : سال 91 در مجلس ، یک طرح یک‌فوریتی برای مقابله با پدیده ریزگردها تنظیم شد و به کمیسیون اجتماعی رفت و ما یک‌فوریتی تنظیم کردیم اما نگرانیم که آن را در مجلس تصویب کنیم . 
نماینده مردم اسلام‌آباد غرب در مجلس در همین زمینه گفت : طرح یک‌فوریتی که در سال 91 تنظیم شد و به کمیسیون اجتماعی رفت حداکثر باید تا یک ماه بعد گزارش آن درباره اقدامات دولت در زمینه کاهش آلودگی هوا و مقابله با پدیده ریزگردها به صحن مجلس می‌آمد اما هنوز با گذشت 4 سال ، به مجلس ارجاع داده نشده است . 
وی اضافه کرد : دولت برای اینکه کاری انجام ندهد ، لایحه‌ای را ضمن طرح قبلی مجلس می‌آورد که هم طرح را خنثی می‌کند و هم لایحه به پارکینگ کمیسیون می‌رود که از هیئت رئیسه مجلس می‌خواهم این موضوع را بررسی کرده و در دستور کار قرار دهد . 
به گزارش فارس ، علی لاریجانی رئیس مجلس شورای اسلامی در پاسخ به تذکر فلاحت پیشه اظهار داشت : مسائل متعددی در کشور وجود دارد که محیط‌زیست و بهداشت و درمان نیز از موضوعات مهم کشور هستند که به‌نوبت این مسائل را در مجلس بررسی می‌کنیم . 
انتهای پیام / 
واکنش ریاست جمهوری عراق به # رسوایی _ الشرق الاوسط 
دفتر اطلاع‌رسانی ریاست جمهوری عراق با انتشار بیانیه‌ای ، گزارش موهن و سراسر کذب نشریه آل سعود علیه زائران اربعین حسینی (ع) را تقبیح کرد . 
به گزارش گروه وبگردی باشگاه خبرنگاران جوان ، دفتر اطلاع‌رسانی ریاست جمهوری عراق با انتشار بیانیه‌ای توهین روزنامه سعودی الشرق الاوسط به زائران اربعین حسینی (ع) با انتشار خبر جعلی و کذب درباره روابط نامشروع در کربلای معلی را تقبیح کرد . 
در این بیانیه نهاد ریاست جمهوری عراق اتخاذ تدابیر قانونی لازم برای حفاظت از منافع آن کشور و جلوگیری از تکرار چنین توهین‌هایی را از مقامات ذی‌ربط خواستار شد . 
پایگاه اینترنتی السومریه نیوز عراق به نقل از این بیانیه ، ارتباط ریاست جمهوری عراق با هر خبرنگار ، کارمند و مشاور عراقی و غیر عراقی را که با این روزنامه همکاری می‌کند ، تکذیب کرد . 
این بیانیه ضمن تقبیح توهین روزنامه الشرق الاوسط به حاضران مراسم اربعین حسینی (ع) و شرافت زنان عراقی با شایعه‌پراکنی به‌نام سازمان‌های بین‌المللی ، چنین توهین‌ها و ادعاهای واهی را خدمت به گروه‌های تروریستی دانست . 
سازمان بهداشت جهانی پس از انتشار گزارش دروغین الشرق الاوسط ، با تکذیب آمار مورد ادعا در این گزارش ، شریک کردن این سازمان در تنظیم این اخبار ساختگی را به شدت محکوم و منتشرکنندگان آن را به شکایت قضایی تهدید کرد . 
همچنین دفتر حیدر العبادی نخست وزیر عراق از نشریه الشرق الاوسط و مالک آن خواست از مردم عراق به‌خاطر این گزارش ساختگی عذرخواهی کند و بر حق عراق در زمینه شکایت از این روزنامه تاکید کرد . 
سردار جزایری : عربستان و همپیمانان آن توان رویارویی با ایران را ندارند / رزمایش سعودی‌ها راهپیمایی معمولی بود 
تهران - ایرنا - معاون ستاد کل نیروهای مسلح گفت : عربستان سعودی به هیچ وجه توان رویارویی با ایران را ندارد و نه تنها عربستان ، همپیمانان آن نیز توان رویارویی با جمهوری اسلامی ایران را ندارند . 
به گزارش خبرنگار سیاسی ایرنا ، سردار سرتیپ پاسدار سیدمسعود جزایری عصر دوشنبه در حاشیه مراسم ترحیم مادر حجت‌الاسلام و المسلمین حیدر مصلحی وزیر سابق اطلاعات در جمع خبرنگاران این مطلب را در پاسخ به سوال ایرنا گفت و افزود : عربستان عددی نیست و در حد و اندازه جمهوری اسلامی ایران در منطقه نیست که بخواهد در صحنه‌های نظامی ورود پیدا کند . 
وی اظهار داشت : آمریکایی‌ها نیز فاقد چنین توان و اراده‌ای هستند و خوشبختانه نیروهای مسلح و توان دفاعی ما در شرایط امروز به گونه‌ای ایجاد بازدارندگی کرده که دشمنان بزرگ ما اجازه چنین برنامه‌ریزی و طرح‌ریزی‌هایی را به خود نمی‌دهند . 
جزایری در پاسخ به سوالی درخصوص یمن و جنایت اخیر سعودی‌ها در بمباران صنعا گفت : یمن در گذشته حیات‌خلوت رژیم آل سعود به حساب می‌آمد . 
امروز با قیام مردمی و جهشی که در جامعه یمن پیش آمده ، مردم یمن تلاش می‌کنند خودشان را از یوغ استعمارگری عربستان سعودی و به‌تبع آن ، آمریکایی‌ها نجات دهند . 
در‌واقع این امر یک زخم دردناک برای ژیم‌های سلطه در منطقه به حساب می‌آید ؛ بنابراین از هر جنایتی که بتوانند به خیال خودشان مانع مردم شوند دریغ نمی‌کنند . 
وی با بیان این که این نه اولین و نه آخرین جنایت سعودی‌ها خواهد بود افزود : تلاش‌های مذبوحانه عربستان اگر‌چه باعث می‌شود مردم زیادی به خاک و خون کشیده شوند اما در عین حال ما نوید پیروزی مردم یمن را به جامعه بشریت اعلام می‌کنیم . 
جزایری گفت : اتفاقی که در یمن افتاده انسجام روبه افزایش فوق‌العاده یمن و رزمندگان اسلام در این منطقه است . 
خوشبختانه نیروهای رزمنده یمن در یکی از بهترین شرایط خودشان قرار دارند و البته این وضعیت باعث خشم بیشتر عربستان سعودی هم شده است . 
وی در پاسخ به سوال دیگری در خصوص رزمایش اخیر عربستان در آبهای خلیج فارس گفت : رزمایش عربستان یک راهپیمایی معمولی بود و تلاش کرد با تبلیغات رسانه‌ای به آن ابعاد نظامی و فنی قابل توجهی بدهد ولی رصدی که ما داشتیم گویای یک کار معمولی و سطح پایین بود . 
سیام *6084**3070** خبرنگار : امیر خانزاده * انتشاردهنده : امیر کاردان راد 
لس‌آنجلس تایمز : « فروشنده » اصغر فرهادی ، شانس اصلی دریافت اسکار است 
پایگاه خبری تحلیلی انتخاب ( Entekhab.ir ) : نشریه آمریکایی لس‌آنجلس تایمز ، فیلم « فروشنده » را شانس اصلی دریافت اسکار دانست . 
به گزارش انتخاب ؛ مایکل اوردونا ، منتقد لس‌آنجلس تایمز پنج فیلمی را که معتقد است مدعی دریافت جایزه اسکار بخش خارجی زبان خواهند بود ، معرفی کرده است . 
این منتقد در حالی که فیلم « فروشنده » ساخته اصغر فرهادی را یکی از فیلم‌های مدعی اسکار امسال دانسته در بررسی آن نوشته است : « این فیلم با فرضی جلو می‌آید که دقیقا آن را در ژانر آثار معمایی هالیوود جای می‌دهد و آن را با وسواس‌های ذهنی و انتقام درمی‌آمیزد و تهران را به عنوان لوکیشن داستان انتخاب می‌کند . 
یک زوج در حالی که نسخه‌ای بومی‌شده از نمایش « مرگ فروشنده » آرتور میلر را تهیه می‌کنند ، با تجربه رویدادی سخت روبه‌رو می‌شوند و تلاش دارند تا بتوانند از پس درک آن برآیند .» او در ادامه نقل قولی از فرهادی می‌آورد و می‌نویسد : « کارگردان این فیلم اصغر فرهادی درباره فیلمش گفته است که همه کوشش من آن بوده که درام در داستان‌هایم برآمدی از جزییات زندگی روزانه باشد . 
جزییاتی که معمولی و ساده به نظر می‌رسند و ما در زندگی هر روزی خود با آنها روبه‌رو می‌شویم . 
در روبه‌رو شدن با فیلم‌های هیجان‌انگیز که بهترین نمونه‌های آن را در فیلم‌های آلفرد هیچکاک می‌بینیم ، در دل زندگی روزمره و واقعیت چیزی نهفته است که من همیشه سعی می‌کنم آنها را در فیلم‌هایم شرح دهم و به همین دلیل می‌توان چنین فیلم‌هایی را تریلرهای واقعی نامید . 
تفاوت بین این که قصه « فروشنده » چگونه باز می‌شود و چه انتظاری تماشاگران غربی ممکن است از آن داشته باشند سخت است و در فرهنگ امروز ایران ریشه دارد .» 
این منتقد می‌نویسد : « از نظر موضوعی ، تحقیر در دل « مرگ فروشنده » نهفته است ..‌. 
در « فروشنده » نیز عماد که شخصیت اصلی فیلم است ، در داستان با تحقیر روبه‌رو می‌شود و در نهایت این احساس است که موجب عمل عماد می‌شود و این عمل برای ما غیرمنتظره است .» 
این منتقد سینمایی از فیلم‌هایی دیگری در رقابت با فیلم فرهادی نام می‌برد که « تونی اردمن » از آلمان ساخته مارن آده که از فیلم‌های موفق جشنواره کن امسال بود ، « مردی که اووه نامیده می‌شود » از سوئد که بر مبنای رمان « اووه » نوشته فردریک بیکمن ساخته شده است و « نرودا » از شیلی درباره زندگی پابلو نرودا شاعر برنده نوبل ساخته پابلو لارین از‌جمله آن‌ها هستند . 
سند تجاری سازی موسسه رازی تهیه شد / انتقال تکنولوژی تولید واکسن 
به گزارش خبرنگار مهر ، حمید کهرام در نشست خبری با اصحاب رسانه که عصر روز شنبه در موسسه تحقیقات واکسن و سرم سازی رازی برگزار شد ، ضمن گرامیداشت هفته دولت ، اظهار کرد : سند تجاری سازی موسسه رازی تهیه شده است . 
وی با بیان اینکه این موسسه بزرگترین موسسه در حال تولید واکسن انسانی دامی و طیور است ، افزود : محصولات این موسسه تجاری و به بخش خصوصی واگذار می‌شود . 
رئیس موسسه تحقیقات واکسن و سرم سازی رازی خاطرنشان کرد : بر اساس این سند ، تکنولوژی در حال تولید واکسن به بخش خصوصی واگذار می‌شود از طرفی باید به این مهم اشاره و تاکید کرد که تکنولوژی تولید شده ، در خارج از موسسه به بخش خصوصی واگذار می‌شود . 
وی با بیان اینکه این مهم نکته حائز اهمیتی است که امکانات رازی ، ساختمان و تجهیزات واگذار نمی‌شود بلکه تکنولوژی تولید واکسن به بخش خصوصی واگذار می‌شود ، گفت : نقشه راه یکی از مهم‌ترین مسائل در این بخش است چرا‌که مشخص می‌شود چه امکاناتی نیاز داریم . 
برابری واکسن‌های تولید داخل با نمونه‌های خارجی 
کهرام با تاکید بر اینکه ریزترین مسائل در « یو . 
آر . 
اس » یا همان نقشه راه تهیه می‌شود ، این عمل به نوعی انتقال تکنولوژی محسوب می‌شود ، افزود : این موضوع هم بستگی کاملی با اقتصاد مقاومتی مد نظر مقام معظم رهبری دارد . 
رئیس موسسه تحقیقات واکسن و سرم سازی رازی تصریح کرد : تکنولوژی واکسن یکی از تکنولوژی‌های پیشرفته در کشور بشمار می‌آید ، واکسن‌های تولیدی رازی با کشورهای پیشرفته برابری می‌کند و گاه بهتر هم است . 
وی با اعلام اینکه تکنولوژی تولید واکسن از قدمت 90 ساله برخوردار است ، گفت : سند تهیه شده ریزترین مسائل را برای واگذاری تکنولوژی تهیه ارائه و این مهم توسط شورای خبرگان مطرح و بررسی می‌شود . 
کهرام با اشاره به اینکه زیرساخت لازم برای انتقال تکنولوژی تهیه شده است ، گفت : در این باره با شرکتی قرار داد بستیم و برنامه انتقال تولید با بیش از 10 جلد تدوین شده است . 
سند تجاری سازی موسسه رازی تهیه شد 
وی گفت : یکی از مباحث جدی تهیه و تدوین مطالعه امکان‌سنجی برای هر صنعتی است که بنا داریم برای بخش خصوصی انجام شود . 
وی با بیان اینکه برای تمام تولیدات مطالعات امکان‌سنجی انجام و برنامه تجاری سازی تدوین شده است ، اظهار کرد : یکی دیگر از اقدامات بزرگ موسسه در ارتباط با ارزش‌گذاری فناوری‌های موسسه است که خوشبختانه پیرو این مهم اکثر فناوری‌ها ارزش‌گذاری شده است . 
رئیس موسسه تحقیقات واکسن و سرم سازی رازی تصریح کرد : متاسفانه هزینه‌های محصولات در موسسه مشخص نبود ، با 
هیلاری " معاف " شد 
وب‌سایت شبکه خبری بی بی سی از معاف شدن هیلاری کلینتون از شهادت رسمی در پرونده ایمیل‌هایش خبر داد . 
به گفته این شبکه منتقدان می‌گویند هیلاری کلینتون برای ممانعت از قانون دست‌رسی آزاد به اطلاعات ، از ایمیل شخصی‌اش استفاده می‌کرده است . 
در آمریکا یک قاضی حکم داده است که ضروری نیست هیلاری کلینتون در مورد استفاده غیرمجاز از ایمیل شخصی‌اش برای تماس‌های کاری در دوره وزارت خارجه ، شهادت رسمی و سوگندخورده بدهد و به جای آن باید یک پاسخ کتبی به دادگاه بدهد . 
یک سازمان حقوقی محافظه‌کار خواستار آن شده بود که خود خانم کلینتون با سوگند رسمی درباره این پرونده شهادت بدهد . 
این گروه " دیدبان قضایی " ، نزدیک به جمهوری‌خواهان در آمریکاست . 
هیلاری کلینتون ، نامزد حزب دموکرات برای انتخابات ریاست جمهوری آمریکا ، بابت استفاده از ایمیل شخصی‌اش در دوره‌ای که وزیر خارجه بود ، زیر انتقاد شدید بوده است . 
حالا با رای یک دادگاه در شهر واشنگتن ، پایتخت آمریکا ، خانم کلینتون ملزم به چنین شهادتی نیست و باید در سی روز آینده به پرسش‌های گروه " دیدبان قضایی " پاسخ مکتوب بدهد . 
این حکم قاضی امت سالیوان می‌تواند فشار روی ستاد انتخاباتی هیلاری کلینتون را کم کند . 
برای حزب دموکرات خوش‌آیند و مناسب نبود که خانم کلینتون ناچار شود در گرماگرم رقابت‌های انتخاباتی ساعت‌ها در دادگاه به سوال‌های وکیلان پاسخ بدهد . 
این حکم زمانی آمد که تا روز رای‌گیری انتخابات ریاست جمهوری آمریکا 80 روز باقی‌مانده است . 
ستاد انتخاباتی دموکرات‌ها هنوز به این حکم واکنشی نشان نداده است . 
گروه " دیدبان قضایی " از آن استقبال کرده و گفته است به‌سرعت برای گرفتن پاسخ مکتوب از هیلاری کلینتون اقدام می‌کند . 
تام فیتون ، رئیس این گروه ، گفته تصمیم دادگاه یادآوری کرده است که هیلاری کلینتون از قانون بالاتر نیست . 
قاضی دادگاه ایالتی با این استدلال وکیلان هیلاری کلینتون موافقت کرده است که مقام‌های عالی‌رتبه سابق را فقط در " موارد استثنایی " می‌توان به شهادت رسمی وا داشت . 
هیلاری کلینتون که در سال‌های 2009 تا 2013 وزیر خارجه آمریکا بود ، در تماس‌های کاری‌اش از سامانه ایمیل شخصی خود استفاده می‌کرد که طبق قوانین دولتی ایالات متحده مجاز نبوده است . 
او بابت این کار که باعث شده تماس‌هایش از دست‌رسی عمومی دور بماند ، عذرخواهی کرده است . 
طبق نظرسنجی‌ها ، رای دهندگان آمریکایی می‌گویند ماجرای ایمیل شخصی هیلاری کلینتون به این برداشت کمک می‌کند که او غیرقابل‌اعتماد است . 
وزارت دادگستری آمریکا ماه گذشته اعلام کرد در پی یک سال تحقیق به این نتیجه رسیده است که دلیلی برای پی گرد رسمی این عضو سابق کابینه باراک اوباما وجود ندارد . 
در همین حال رئیس پلیس فدرال آمریکا هم گفت خانم کلینتون در استفاده از ایمیل شخصی‌اش " بسیار بی‌ملاحظه " بوده است اما هیچ دادستان معقولی از آن پرونده نمی‌سازد . 
قاضی سالیوان که هیلاری کلینتون را از شهادت رسمی معاف کرده ، از قبل به گروه " دیدبان قضایی " اجازه داده بود از چندین دست یار خانم کلینتون در ماه‌های گذشته شهادت رسمی بگیرد ؛ شهادت نامه‌هایی که گفته شده است بعضی از آنها گاه برافروخته و غیرمعمول بوده‌اند . 
این قاضی می‌گوید دادگاه باید معلوم کند که آیا استفاده وزیر خارجه سابق آمریکا از ایمیل شخصی‌اش به قصد ممانعت از قانون دست‌رسی آزاد به اطلاعات بوده است یا نه . 
او در عین حال به گروه محافظه‌کار " دیدبان قضایی " اجازه داده است از جان بنتل ، یک مسئول فنی در دفتر هیلاری کلینتون در دوره وزارتش شهادت رسمی بگیرد . 
طبق گزارش بازرس وزارت خارجه ، بعضی کارمندان پایین رتبه وزارت خارجه درباره استفاده هیلاری کلینتون از ایمیل شخصی‌اش ابراز نگرانی کرده بودند اما آقای بنتل از آنها خواسته بود دیگر در باره آن موضوع حرفی نزنند . 
خود جان بنتل و وکیلش حاضر نشده‌اند درباره این بخش از گزارش نظری بدهند . 
انتقاد رسایی از گزارش برجام حجت‌الاسلام حمید رسایی نماینده مردم تهران در مجلس شورای اسلامی امروز دوشنبه ( 30 فروردین ) در تذکری شفاهی در صحن علنی مجلس پیرو دو تذکر هفته‌های قبل خود گفت : طبق مصوبه مجلس وزارت خارجه باید هر سه ماه یکبار گزارش روند اجرای برجام را به کمیسیون امنیت ملی و سیاست خارجی و هر 6 ماه یکبار گزارش را به صحن ارائه دهد . 
* مشروعیت اجرای برجام به امضای رهبری استوی با تاکید براینکه مشروعیت اجرای برجام به مصوبه مجلس و شورای عالی امنیت ملی نبوده بلکه به امضای مقام معظم رهبری است ، اظهار داشت : در نامه ایشان پس از تایید مشروط برجام تذکر داده شده است که محصول مذاکرات که در قالب برجام شکل گرفته است دچار نقاط ابهام و ضعف‌های ساختاری و موارد متعددی است که در صورت فقدان مراقبت دقیق و لحظه به لحظه می‌تواند خسارت‌های بزرگی برای حال و آینده کشور به بار آورد . 
رسایی با اشاره به اینکه رهبری وضع موجود را خسارت محض خوانده‌اند ، گفت : گزارش وزارت امور خارجه درباره برجام به مجلس باید ناظر و متناظر و متناسب با تذکرات و مطالبات ذکر شده در نامه رهبر معظم انقلاب و مصوبه مجلس باشد . 
وی تصریح کرد : وزارت امورخارجه متن برجام را کپی کرده و به عنوان گزارش به مجلس ارائه داده است که ما باید این کارها را بکنیم و طرف مقابل نیز این کارها را بکند . 
نماینده مردم تهران در مجلس شورای اسلامی با یادآوری اینکه گزارش وزارت خارجه درباره برجام طرف مقابل را تبرئه و داخل را متهم کرده است گفت : این گزارش متناسب با نامه مقام معظم رهبری نیست . 
وی در ادامه با استناد به نامه مقام معظم رهبری درباره برجام خاطرنشان کرد : رهبری در بند 9 این نامه فرمودند در موارد ابهام برجام تفسیر طرف مقابل قابل‌قبول نیست و مرجع متن مذاکرات است ؛ وجود پیچیدگی‌ها و ابهام‌ها در متن برجام و نیز گمان نقض عهد و تخلفات و فریبکاری در طرف مقابل به ویژه آمریکا ایجاب می‌کند یک هیات قوی و آگاه و هوشمند برای رصد پیشرفت کارها و انجام تعهدات طرف مقابل و تحقق آنچه در بالا به آن تصریح شد . 
یعنی رهبری می‌گویند این گزارش باید ناظر باشد به آنچه در بالا عنوان کردم در حالی که این گزارش اکنون هیچ چیزی ندارد . 
* مجلس گزارش وزارت خارجه را بازگرداند 
وی از ضرورت بازگرداندن گزارش وزارت خارجه توسط مجلس سخن گفت و افزود : همه حرف‌هایی که آقای سیف و زنگنه دیروز زدند قبلا پیش‌بینی شده است و هم کسانی که دلسوزانه خون‌دل خوردند و هم نامه رهبری اینها را پیش‌بینی کرده بود . 
* گزارش وزارت خارجه درباره برجام کلی و بی‌فایده است 
رسایی گزارش وزارت خارجه درباره برجام به کمیسیون امنیت ملی را گزارشی کلی و بی‌فایده خواند و گفت : گزارش باید متناسب با 9 بند نامه رهبری تهیه شده و به مجلس ارائه شود . 
نماینده مردم تهران در مجلس شورای اسلامی از رئیس جلسه خواست که به کمیسیون امنیت ملی بگوید گزارش وزارت خارجه را بازگرداند و در اصلاح آن دقیقا بگوید متناسب با هر بند نامه رهبری که پیشرفت‌هایی صورت گرفته است . 
فروشگاه زنجیره‌ای ، اتفاقی تازه در صنعت خودرو کشور 
به گزارش سرویس بازار ایسنا ، اخیرا مفهومی نو با عنوان " فروشگاه زنجیره‌ای خودرو " ، به نظر می‌رسد حرف‌های جدیدی را برای مشتریان سردرگم در آشفته‌بازار خرید خودرو به ارمغان آورده است . 
فروشگاه زنجیره‌ای خودرو قصد دارد تا در این بازار پرتنش که مصرف‌کننده نمی‌داند مخاطب خود را لیزینگ ، واردکننده ، عاملیت یا نمایشگاه اتومبیل بشناسد ، وی را از سردرگمی نجات دهد و با همکاری تمامی این مجموعه‌ها و همچنین تولیدکنندگان و برندهای خارجی ، کلیه تقاضاهای مشتریان خودرو از هر برند ، با هر شرایط خرید و هر بودجه‌ای را پوشش دهد . 
از مزایای اصلی فروشگاه زنجیره‌ای خودرو ، تحویل یک‌روزه و تحویل " مقابل منزل " متقاضیان است . 
طیف گسترده خدمات مورد نیاز مشتری از ابتدای فرآیند خرید خودرو یعنی شماره‌گذاری تا بیمه کردن خودرو ، سرویس‌های دوره‌ای ، تامین خسارت و رفع خسارت از‌جمله خدمات رفاهی پس از خرید از فروشگاه‌های زنجیره‌ای خودرو است . 
فروشگاه‌های زنجیره‌ای خودرو با گسترده کردن شبکه فروش خودرو و تاسیس شعب در سراسرکشور ، دسترسی آسان متقاضیان به برندهای متنوع خودرو را میسر می‌کند . 
علاوه بر مصرف کنندگان ، تولیدکنندگان و واردکنندگان نیز می‌توانند از خدمات این زنجیره بهره‌مند شوند . 
بدین صورت که آن‌ها تامین‌کننده خودرو می‌شوند و فروشگاه‌های زنجیره‌ای محصول آن‌ها را به مشتریان ارایه می‌کنند . 
بنابراین هم هزینه‌های بازاریابی و تبلیغات آن‌ها کاهش می‌یابد و هم شاهد افزایش فروش خود می‌شوند . 
سیاوش جعفریان ، موسس و مبتکر این فعالیت در ایران برای اولین بار این طرح را به وزارت صنعت ، معدن و تجارت ارایه کرد و توانست این ایده را با نام اولین فروشگاه زنجیره‌ای خودرو در ایران به صورت رسمی ثبت و تمامی مجوزهای لازم را به صورت قانونی دریافت کند . 
زمان شروع رسمی فعالیت این فروشگاه‌ها ، به‌زودی و همزمان با افتتاح شعبه مرکزی ( واقع در نیاوران ، میدان باهنر ) و اداره تحویل خودرو ( واقع در کیلومتر 8 جاده مخصوص ) توسط موسس و با حضور جمعی از چهره‌های سرشناس حوزه خوردو ، هنر و فرهنگ است . 
فراهم آوردن شرایط آسان ، امن و مطمئن خرید خوردو با کمک روش‌های جدید و شفاف و به‌دنبال آن افزایش رضایت متقاضیان خرید خودرو در ایران ، از اولویت‌های اصلی اولین فروشگاه زنجیره‌ای خودرو است . 
به گفته جعفریان ، اولین فروشگاه زنجیره‌ای خودرو که در حال حاضر فراخوان مشارکت مردمی جهت انتخاب نام آن در حال انجام است ، با همکاری یک شرکت خارجی فعالیت خود را از مردادماه شروع می‌کند و قصد دارد در زمانی کوتاه با تاسیس شعب جدید در پایتخت و سایر استان‌های کشور و با شعار خرید سریع و آرام ، به‌زودی به بزرگ‌ترین شبکه فروش خودرو در کشور تبدیل شود . 
انتهای پیام 
همزمان با آغاز فعالیت نمایشگاه کتاب در محل جدید شهر آفتاب ؛ معاونت اجتماعی وفرهنگی شهرداری منطقه 11 از علاقمندان برای حضور در نمایشگاه ثبت‌نام به عمل می‌آورد . 
به گزارش سرویس شهری ایسنا ، با توجه به این که امسال برای نخستین بار نمایشگاه کتاب در محل جدید نمایشگاه‌ها در " شهر آفتاب " واقع درمسیر اتوبان تهران قم در مجاورت مرقد مطهر امام خمینی (ره) برگزار خواهد شد ؛ به منظور تسهیل آمد و شد علاقمندان به بازدید و خرید از نمایشگاه کتاب تور گردشگری علمی از سوی معاونت اجتماعی و فرهنگی این منطقه برای تمام علاقمندان دایر شده است . 
افرادی که در این تورها ثبت‌نام کنند علاوه بر خدمات رایگان رفت‌و‌آمد ؛ بن‌های تخفیف خرید کتاب از نمایشگاه و پذیرایی نیز در اختیارشان قرار می‌گیرد . 
بر اساس گزارش روابط عمومی شهرداری منطقه 11 ، علاقمندان ساکن در محدوده منطقه 11 برای ثبت‌نام و کسب اطلاعات بیشتر می‌توانند تا روز دوشنبه 13 اردیبهشت به نزدیکترین سرای محله محل سکونت خود و یا نشانی www.region.tehran.ir مراجعه نمایند . 
انتهای پیام 
شایعه جولان می‌دهد ، اخلاق پایمال می‌شود مسعود نوری * 
چند هفته از انتشار مطالبی در مورد یکی از قاریان قرآن کشور در شبکه‌های مجازی می‌گذرد و آثار اجتماعی و روانی مخربی از خود برجای گذاشته است . 
این مطالب ابتدا در قالب موارد خبری کاملا جدی مطرح شد و سپس در قالب طنز و لطیفه به شکل گسترده انتشار یافت و همچنان نیز ادامه دارد . 
فارغ از صحت ویا سقم این موضوع موارد ذیل قابل طرح است : 1 - براساس تمامی معیارهای دینی و اخلاقی حفظ آبروی افراد ضرورت دارد . 
اسلام برای حفظ آبرو و حرمت و شخصیت مومنان اهمیت زیادی قایل است و آبروی مومن را برابر با خون وی می‌داند تا آنجا که هم به مومنان دستور می‌دهد که آبروی خود را حفظ کنند و هم به دیگران می‌فرماید که آبروی مومنان را حفظ نمایند . 
2 - مسئول رسیدگی به هرگونه تخلفی در کشور قوه قضاییه است و این قوه علاوه بر رعایت عدالت باید بتواند در موارد ضروری به‌سرعت اقدام کند و با شفافیت لازم مانع از انتشار شایعات شود . 
تاخیر در واکنش در اینگونه موارد بسیار خسارت‌بار است و موجب می‌شود برخی افراد سودجو و بی اخلاق از تمامی مرزهای اخلاقی و انسانی عبور کنند . 
در همین حال انتظار می‌رود هرگونه تخلف احتمالی بخصوص از سوی افراد شناخته‌شده و بنام جامعه به‌سرعت و با قاطعیت در دستور کار قرار گیرد تا شائبه اهمال دستگاه قضا در برابر اینگونه متخلفان از بین برود . 
3 - در جهان امروز وسایل ارتباط‌جمعی با انتقال اطلاعات صحیح و به‌موقع نقش مهمی برای مقابله با انتشار هرگونه شایعه برعهده دارند . 
مسئولیت اصلی رسانه‌ها در برابر افکار عمومی راهنمایی و هدایت افکار به سوی حقیقت و مقابله با شایعه است . 
رسانه‌ها باید با بررسی اهداف انتشار شایعات به مقابله با آن بپردازد و با رعایت وجدان کاری و اخلاق حرفه‌ای اجازه ندهند افکار عمومی دچار تشویش شود . 
4 - سرعت انتشار شایعات فارغ از صحت و سقم آن و نقش موثر برخی از مردم در انتقال اینگونه مطالب موضوعی است که باید با نگرانی از سوی جامعه شناسان بررسی شود . 
هر شایعه می‌تواند بدبینی و نگرانی را در جامعه افزایش دهد و به تفرقه هرچه بیشتر آحاد جامعه منجر شود . 
به همین خاطر جامعه‌شناسان برای پیشگیری و درمان این معضل اجتماعی باید چاره‌اندیشی کنند . 
5 - از نقطه‌نظر مذهبی شایعه مجموعه‌ای از غیبت ، تهمت و گاه دشنام است که براساس نص صریح احکام اسلامی سکوت یا عدم مقابله با آن از گناهان کبیره شناخته می‌شود . 
حال سوال اینجاست که نقش علما و روحانیون در مقابله با اینگونه شایعات چیست و ورود به‌موقع آنان در دفع این بلا از جامعه چه میزان می‌تواند دامنه شایعات را محدود کند و فضای اخلاقی جامعه را به سوی سلامت بیشتر سوق دهد . * کارشناس خبر - ایرنا 
مذاکره با تمام شرکت‌های هواپیماساز ادامه دارد 
پایگاه خبری تحلیلی انتخاب ( Entekhab.ir ) : دبیر انجمن شرکت‌های هواپیمایی معتقد است با توجه به فضای به وجود آمده پس از اجرای توافق هسته‌ای تمام ایرلاین‌های ایرانی اولویت خود را به بهبود شرایط ناوگان‌شان اختصاص داده‌اند و از این رو از تمام ظرفیت‌های موجود در بازار استفاده خواهد شد . 
به گزارش انتخاب ؛ مقصود اسعدی سامانی ، تصریح کرد : با توجه به نیاز جدی شرکت‌های هواپیمایی ایرانی برای ارتقا سطح ناوگان و بهبود هواپیماهایشان در طول ماه‌های گذشته مذاکرات شرکت‌ها برای خرید هواپیماهای جدید ادامه داشته و همچنان نیز در دستور کار قرار دارد . 
وی درباره آخرین خبرها از مذاکره با ایرباس و بوئینگ اظهار کرد : این شرکت‌ها نیز مانند دیگر هواپیماسازان مطرح دنیا در طول این ماه‌ها شرایطی برای فروش هواپیماهایشان به ایران فراهم شده و از این رو طرف‌های ایرانی مذاکرات را برای نهایی کردن قراردادها آغاز کردند . 
در حال حاضر هیچ تغییری در این روند به وجود نیامده و مذاکرات ادامه دارد . 
دبیر انجمن شرکت‌های هواپیمایی ادامه داد : در کنار ایرباس و بویینگ ایرلاین‌های ایرانی برای خرید هواپیما از دیگر شانس‌های خود در بازار نیز استفاده خواهند کرد . 
از این رو مذاکرات ما با شرکت‌هایی مانند امبرائر برزیل ، بمباردیه کانادا ، میتسوبیشی ژاپن و کمک چین ادامه دارد . 
اسعدی سامانی در پاسخ به این سوال که آیا این مذاکرات تاکنون به نتایج قطعی رسیده نیز توضیح داد : همچنان تمام ایرلاین‌های ایرانی کار خود را در بازار بین‌المللی ادامه می‌دهند ، هرچند هنوز این مذاکرات به عقد یک قرارداد رسمی منجر نشده ، اما در عین حال گفت وگوها در تمام زمینه‌ها ادامه دارد . 
در حوزه‌ای مانند آنچه شرکت هواپیمایی کیش اعلام کرده شرایط برای ورود چند هواپیمای جدید فراهم شده و در بخش‌های دیگر هنوز مذاکرات در دستور کار طرفین است . 
وی درباره احتمال استفاده از گزینه‌های مالی مانند لیزینگ نیز گفت : این شرایط مذاکرات و سیاست‌های طرفین خواهد بود که نحوه‌ی تامین مالی و خرید را مشخص می‌کند . 
قطعا گزینه لیزینگ یا اجاره هواپیما نیز می‌تواند به عنوان یکی از گزینه‌های مدنظر ایران باشد که البته بسته به قرارداد و شرکت طرف توافق به سرانجام خواهد رسید . 
باوئرمان : به اندازه ایرانی‌ها خودم را مسوول بسکتبال می‌دانم 
سرمربی تیم ملی بسکتبال ایران اعلام کرد که به اندازه ایرانی‌ها تیم ملی را دوست دارد و در قبالش مسوول است . 
به گزارش ایسنا ، دیرک باوئرمان سرمربی تیم ملی بسکتبال ایران امروز به همراه علی توفیق دبیر فدراسیون و اصفر کاردوست ملی‌پوش بلند قامت کشور مهمان شبکه ورزش بودند . 
سرمربی تیم ملی در پاسخ به این سوال که اگر روزی ایران با آلمان بازی کند و شما سرمربی ایران باشید ، دوست دارید ، کدام تیم پیروز شود ؟ 
گفت : پاسخ این سوال خیلی ساده است . 
من همیشه از ایران به عنوان کشور خودم نام می‌برم و این شاید برای من خیلی مشکل باشد بگویند باوئرمان آلمانی سرمربی تیم ملی است . 
وی ادامه داد : من مربی ایران هستم و همانقدر که ایرانی‌ها در خصوص تیم مسوول هستند و آن را دوست دارند ، برای من هم همینطور است . 
باوئرمان در پایان درباره تلفظ صحیح نامش نیز گفت : جالب است که در آلمان نیز نامم را اشتباه تلفظ می‌کردند ، اما هرکدام را که بگویند برایم فرقی ندارد . 
به گزارش ایسنا ، اصغر کاردوست نیز بیان کرد : ما به عنوان سرباز در تیم ملی کار می‌کنیم و تمام تلاشمان این است که پرچم کشورمان را بالا ببریم . 
با حضور باوئرمان هم‌شکل تمریناتمان به‌کلی تغییر کرده است و همه حرکات را به نحو احسنت آموزش می‌بینیم و انجام می‌دهیم . 
ملی‌پوش بسکتبال در مورد اینکه اگر بسکتبالیت نمی‌شد چه شغلی را انتخاب می‌کرد ، گفت : کشاورزی را خیلی دوست دارم . 
البته ورزش‌هایی مانند فوتبال و دوومیدانی را هم قبل از آغاز بسکتبال انجام می‌دادم . 
انتهای پیام 
معاون پارک علم و فناوری یزد در مالزی مطرح کرد لغو تحریم‌ها مسیر ورود فناوری ایران به بازار جهانی را باز کرد 
کوالالامپور ایرنا معاون فناوری پارک علم و فناوری استان یزد پس از امضای تفاهم‌نامه همکاری با مالزی برای توسعه روابط دو جانبه ، گفت : بعداز لغو تحریم‌های ناعادلانه غرب علیه کشور ، مسیر ورود فناوری‌های ایران به بازارهای جهانی باز شد و شرکت‌های فعال در حوزه فناوری باید به فکر ورود به این بازار بزرگ باشند . 
' احمد رضا فقیه خراسانی ' عضو هیات‌علمی دانشگاه یزد و معاون پارک علم و فناوری این استان روز پنجشنبه در گفت‌وگو با خبرنگار ایرنا با تاکید بر اینکه بازار محصولات فناوری به‌سرعت اشباع می‌شود ، تصریح کرد : پارک فناوری یزد با توجه به ضرورت ورود به بازارهای خارجی و اینکه مالزی یک کشور اسلامی است و کانال ارتباطی خوبی نیز بین دو کشور وجود دارد ، این کانال را انتخاب کرد . 
وی که صدر هیاتی از پارک علم و فناوری استان یزد به مالزی سفر کرده است ، هدف از این سفر را عقد تفاهمنامه‌ای با شرکت ' یونی ترنس تک ' اعلام کرد . 
براساس این تفاهم‌نامه که با حضور ' مرضیه افخم ' سفیر ایران در مالزی در محل این سفارتخانه امضا شد ، این شرکت مسئولیت بازاریابی محصولات شرکت‌های دانش بنیانی که در پارک علم و فناوری یزد مستقر هستند و سایر پارک‌های علم و فناوری را بر عهده می‌گیرد . 
وی گفت : پارک علم و فناوری استان یزد نیز در مقابل ، بازاریابی محصولات مالزیایی را که توسط این شرکت معرفی می‌شوند بر عهده می‌گیرد . 
به گفته معاون پارک علم و فناوری استان یزد ، مذاکرات با این شرکت حدود یک‌سال و نیم زمان برد و اگر مشکل بازاریابی به عنوان مانع اصلی استفاده از فناوری‌ها تولیدی جوانان مستعد ایرانی حل شود ، بسیاری از مشکلات دیگر حل می‌شود . 
وی خاطرنشان کرد : در یک بازه زمانی 6 ماهه تا یک‌ساله ما می‌توانیم نتایج به‌دست‌آمده از این توافق را مورد سنجش قرار دهیم ، تا ببینم توانایی ورود ما به بازار مالزی تا چه میزان موفق بوده است . 
فقیه خراسانی وضعیت همکاری با مالزی را خوب ارزیابی کرد و گفت : آنچه که در این سفر برداشت کردیم این است که مالزی در صادرات به ایران موفق‌تر عمل کرده و این بازار یکطرفه به نفع مالزی است و ما ضعیف عمل کرده‌ایم . 
وی افزود : آنچه از سازمان توسعه تجارت خارجی مالزی دریافتیم این است که پمپ‌های روغن که در صنایع نفت و گاز استفاده می‌شود و همچنین محصولات لاستیکی مالزی بیشتر از سایر محصولات وارد ایران می‌شوند و حتی مالزیایی‌ها قصد دارند سال جاری با شرکت در یک نمایشگاه تخصصی در ایران بازاریابی محصولات خود را انجام دهند . 
معاون فناوری پارک علم و فناوری استان یزد گفت : مالزی در حوزه فناوری‌های ارتباطات و اطلاعات قوی است ، اما با این حال یکی از حوزه‌هایی که می‌تواند برای ایران سودآور باشد این حوزه و به ویژه ' بازی ' و ' نقاشی متحرک ' است . 
آساق * * 241 * * 1611 
انتقاد از مصرف سرانه پایین روغن زیتون 
سید احمد بلندنظر در گفتگو با مهر با بیان اینکه برداشت زیتون کنسروی در کشور از مهر و زیتون روغنی از آذرماه آغاز می‌شود ، اظهارداشت : برداشت این میوه در مناطق گرم کشور حدود 15 روز زودتر آغاز خواهد شد . 
وی اضافه کرد : الان برای اینکه برآورد شود میزان تولید چقدر خواهد بود ، زود است و اگر این پیش‌بینی زودتر از مردادماه انجام شود ، ما را به خطا می‌اندازد . 
بلندنظر درباره آخرین وضعیت شیوع آفت مگس میوه زیتون نیز اظهارداشت : الان زمان شیوع این آفت در باغات زیتون نیست و اگر این مگس بخواهد حمله کند در شهریور و مهرماه این کار را انجام می‌دهد . 
رئیس شورای ملی زیتون کشور با بیان اینکه در دو سال گذشته با شیوع آفت مگس میوه در باغات مواجه نبوده‌ایم ، اظهارامیدواری کرد : امسال نیز با این مساله درگیر نباشیم . 
بلندنظر با اشاره به اینکه در دنیا زیتون‌هایی که وزن‌شان زیر 3 گرم است برای روغن‌کشی و میوه‌هایی که وزن‌شان بالای 5 گرم است برای تولید کنسرو مورد استفاده قرار می‌گیرند ، گفت : زیتون‌های دو منظوره ( بین 3 تا 5 گرم ) نیز گاهی برای روغن‌کشی و گاهی برای تولید کنسرو مورد استفاده قرار می‌گیرند . 
وی با بیان اینکه در ایران زیتون با وزن بالای 5 گرم خیلی کم وجود دارد ، افزود : به همین دلیل مصرف کنندگان ایرانی همیشه به دنبال زیتون درشت هستند اما این فکر درستی نیست که زیتون هر‌چه درشت‌تر باشد بهتر و باکیفیت‌تر است . 
رئیس شورای ملی زیتون ، میانگین وزن میوه‌های زیتون در کشور را بین 2.5 تا 3 گرم عنوان کرد و درباره مصرف سرانه روغن زیتون گفت : متاسفانه مصرف سرانه روغن زیتون در ایران بسیار پایین و خجالت‌آور است . 
بلندنظر با بیان اینکه برخی کشورهای جهان مصرف سرانه 20 و 14 کیلوگرم در این زمینه دارند ، گفت : مصرف سرانه روغن زیتون در ایران 250 گرم است که همین مساله باعث افزایش شیوع بیماری‌های قلبی و سرطان در کشور شده است . 
وی ، میزان تولید روغن زیتون در کشور را بین 3 تا 4 هزارتن اعلام و اضافه کرد : ما باید سالانه 10 تا 12 هزارتن روغن زیتون برای جبران این کمبود وارد کنیم . 
ارتش لیبی کنترل دروازه‌های اصلی « بنغازی » را در دست گرفت 
پایگاه خبری تحلیلی انتخاب ( Entekhab.ir ) : سخنگوی ارتش لیبی با تاکید بر اینکه فرمانده ارتش و نیروهای مسلح لیبی در سلامت کامل بسر می‌برد ، از کنترل دروازه‌های اصلی شهر « بنغازی » توسط نیروهای ارتش این کشور خبر داد . 
به گزارش انتخاب ؛ سرهنگ « احمد المسماری » ، سخنگوی ارتش لیبی در الجزایر ، تاکید کرد : سرلشکر « خلیفه حفتر » ، فرمانده ارتش و نیروهای مسلح لیبی که از سوی پارلمان « طبرق » به این سمت منصوب شده است ، در سلامت کامل بسر می‌برد . 
سخنگوی ارتش لیبی با تکذیب اخبار منتشر شده درباره عارضه قلبی سرلشکر حفتر ، تاکید کرد : وی در سلامت کامل بسر برده و شخصا فرماندهی نبردها را برعهده دارد . 
سرهنگ المسماری درباره برگزاری نشست‌هایی بین فرماندهان نظامی هوادار دولت وحدت ملی وابسته به توافقنامه « الصخیرات » مغرب برای بازپس‌گیری هلال نفتی از نیروهای حفتر گفت : این نشست‌ها بیش از آنکه یک رخداد تلقی شود ، یک اقدام بیهوده و مضحک است ، چون حفتر پس از تامین امنیت این منطقه ، آن را به شرکت ملی نفت لیبی تحویل داد . 
سخنگوی سرلشکر حفتر تاکید کرد : هم اکنون نیروهای مسلح و ارتش لیبی کنترل کامل منطقه « القوارشه » و جناح راست منطقه « بوصنیب » را در دست گرفته‌اند و پیشروی آنها براساس نقشه‌های نظامی ریخته شده از سوی اتاق عملیات نظامی و دستورات ستاد فرماندهی این اتاق درحال انجام است . 
این دو منطقه به این جهت که دروازه اصلی ورود به شهر « بنغازی » شمرده می‌شود ، از اهمیت بسیار زیادی برای ارتش و نیروهای مسلح لیبی برخوردار است و در جنگ شهرها معروف است که به دست گرفتن کنترل دروازه شهرها بخش بسیار سخت و بسیار مهم نبردها را تشکیل می‌دهد . 
اهمیت دیگر منطقه آزاد شده در این است که مجتمع مسکونی 75 هزار واحدی را دربرمی گیرد که رژیم قدافی وعده ساخت آن را برای خانواده‌های بی‌بضاعت داده بود و پس از سقوط رژیم به مخزن و انبار مهمات و تجهیزات نظامی گروه‌های شبه‌نظامی و تروریستی فعال در لیبی تبدیل شد و از دست دادن آن ضربه سنگینی به آنها وارد می‌کند . 
گسترش روابط اقتصادی و بانکی بین ایران و ویتنام 
به گزارش خبرگزاری مهر به نقل از وزارت صنعت ، محمدرضا نعمت زاده که رئیس کمیسیون مشترک ایران و ویتنام نیز هست ، درباره دستاوردهای این سفر گفت : خوشبختانه در این سفر ملاقات‌های بسیار خوب و ثمر بخشی با رئیس جمهور ، نخست وزیر ، رئیس کل حزب کمونیست و مقامات ارشد مختلف ویتنام انجام شد که در هر یک از این دیدارها توافقات و تفاهمات خوبی در راستای تقویت گسترش همکاری‌های اقتصادی ، بانکی ، مالی ، گردشگری و بازرگانی دو کشور به عمل آمد . 
وی افزود : بنده نیز در این فاصله چندین جلسه به صورت جداگانه با وزیر صنعت و تجارت این کشور و برخی دیگر از مقامات ویتنامی داشتم که در این جلسات برخی دیگر از وزرا ، رئیس اتاق بازرگانی ایران و تعدادی از تجار و بازرگانان دو کشور حضور داشتند . 
وزیر صنعت ، معدن و تجارت با تاکید براینکه آینده روابط دو کشور بسیار روشن است ، گفت : یکی از مشکلات اصلی در گسترش روابط دو کشور ، نبود رابطه و تعاملات بانکی مستقیم بود که خوشبختانه در این سفر با حضور رئیس کل بانک مرکزی کشورمان ، بانک‌های مرکزی ایران و ویتنام تفاهم نامه‌هایی را به همراه جزئیات امضا کردند تا کمیته مشترکی بین تهران و هانوی تشکیل شود . 
نعمت زاده اظهارامیدواری کرد : هرچه سریع‌تر بهبود روابط بانکی دو کشور بتواند بخش خصوصی را نسبت به سرمایه‌گذاری و ورود به عرصه تعاملات بازرگانی و تجاری با طرف ویتنامی و بالعکس امیدوار و فعال کند . 
رئیس کمیسیون مشترک ایران و ویتنام با تاکید براینکه ظرفیت ارزشمندی برای افزایش حجم تبادلات دو کشور وجود دارد ، ادامه داد : درحال حاضر حجم تبادلات تجاری دو کشور نهایتا به 390 میلیون دلار می‌رسد که در دیدار رئیس جمهوری با همتای ویتنامی توافق شد حجم این تبادلات به دو میلیارد دلار در سال برسد . 
نعمت زاده با بیان اینکه ویتنام کشوری است که به‌سرعت به بازارهای جهانی متصل می‌شود و دارای رشد اقتصادی 6 تا 7 درصدی است ، اضافه کرد : حجم سرمایه‌گذاری خارجی در این کشور 20 میلیارد دلار است و ما امیدواریم با توجه به اینکه روابط سیاسی خوبی میان دو کشور حاکم است این مناسبات را در حوزه اقتصادی نیز تسری دهیم و با کمک بخش خصوصی و با تسهیل در رفت‌و‌آمد مقامات و تجار که قرار است با تسهیل در صدور روادید محقق شود این امر مهم را به مرحله اجرا در آوریم . 
وزیر صنعت و معدن و تجارت همچنین از برگزاری نشست مشترکی با طرف ویتنامی درباره برقراری پرواز مستقیم میان تهران و هانوی خبر داد و گفت : یکی از ظرفیت‌های بسیار خوب برای گسترش تعاملات میان ایران و ویتنام بحث گردشگری است و در همین راستا ما در تلاش هستیم که برای تسهیل و رونق‌بخشی به صنعت گردشگری خط پرواز مستقیم میان تهران - 
شگفتی در ریو ؛ نابغه‌ی کشتی ضربه شد 
به گزارش ورزش سه ، این شکست ناباورانه در حالی اتفاق افتاد که حمید سوریان در نمایشی قدرتمندانه 7 بر صفر پیش‌افتاده بود و به نظر می‌رسید می‌تواند با برنز المپیک ذره‌ای از غم شکست مقابل حریف ژاپنی را کم کند . 
اما ریو برای سوریان شهر آرزوها نبود . 
ستاره کشتی ایران در شرایطی که کمی قبل‌تر روی یک فن پرتابی به نظر شانه‌های حریف را به تشک چسبانده بود کمی با شروع مجدد به حریف قزاقی یورش برد و در حالیکه قصد داشت او را سالتو کند اسیر بدلکاری او شد و ناگهان به پل رفت و با پل شکن ناگهانی حریف ضربه فنی شد تا نتیجه را واگذار کند . 
این تلخ‌ترین پایان برای ستاره کشتی ایران و اسطوره دهه اخیر کشتی فرنگی جهان بود . 
سوریان محبوب که در پایان کشتی از فرط ناباوری روی زمین نشسته بود و دنیا دور سرش می‌چرخید ، با این شکست مردم ایران و طرفداران پرشمارش را با یک شگفت‌زدگی و غم بزرگ رو‌به‌رو کرد نه به‌خاطر آنکه سوریان نتوانسته طلای هشتم را به ارمغان بیاورد بلکه به‌خاطر اینکه مرد بزرگی مثل او نباید این‌چنین در المپیک شکست می‌خورد . 
او حالا در یکی از تلخ‌ترین شب‌های دوران قهرمانی باید تا صبح رقابت را به یاد بیاورد که آن طور که می‌خواست براش پیش نرفت . 
شاید مثل بسیاری از ستاره‌های بزرگ مثل عبدالله موحد ، علیرضا دبیر و بسیاری دیگر . 
آنهایی که تکرار طلای المپیک برای‌شان مقدور نشد و آنهایی که شکست را چنین با عمق وجود تحمل کردند . 
در این غروب دردناک کنار سوریان خواهیم ماند که او همیشه قهرمان ما خواهد ماند . 
قهرمانی که نمی‌توانیم دوستش نداشته باشیم نشانه‌اش تلاشی که همه انجام دادیم تا حریف قزاق شانه‌های او را به تشک نچسباند ، افسوس . 
اقدام فدراسیون جهانی دوومیدانی برای دوپینگ 
به گزارش ورزش سه و به نقل از ایسنا ، فدراسیون جهانی دوومیدانی در برنامه اصلاحات خود قصد دارد واحد مستقلی تشکیل دهد تا به مبارزه با افرادی که دوپینگ انجام می‌دهند بپردازد . 
سباستین کو اعلام کرده است که امیدوار است با شروع کار این واحد وجه دوومیدانی دوباره به حالت قبل باز گردد . 
این واحد کارمندان مستقلی خواهد داشت که پرونده تمامی ورزشکاران بین‌المللی را بررسی می‌کنند . 
کو در صحبت‌های خود افزود : فکر می‌کنم که این گروه می‌توانند علیه دوپینگ و استفاده از مواد نیروزا عمل کنند . 
ما می‌توانیم به برنامه ضد دوپینگ سرعت ببخشیم . 
فکر می‌کنم که این واحد می‌تواند با شروع کار خود تفاوت زیادی ایجاد کند . 
همه فدراسیون‌های دوومیدانی می‌دانند که ما زمان پر چالشی را پشت سر گذاشته‌ایم . 
پیش‌از این فدراسیون جهانی با چنین چالشی روبرو نشده بود . 
گروه جدید کاملا مستقل هستند و می‌توانند مبارزه با دوپینگ را مدیریت کنند . 
این واحد بر دیگر فسادها از‌جمله تبانی و شرط‌بندی در ورزش دوومیدانی نیز نظارت خواهد داشت . 
در واحد جدیدی که برای مبارزه با دوپینگ تشکیل می‌شود وکلا و حقوقدانان کار خواهند کرد که درباره محرومیت‌ها تصمیم می‌گیرند . 
رویدادهایی که در استانها خبری می‌شوند استانها - ایرنا - اقامه نمازعبادی سیاسی جمعه ، سمینار علمی ، تخصصی ایمنی در برابر زلزله در دانشگاه ایلام و همایش پیشگامان بصیرت ، مدافعان ولایت در قم از‌جمله مهمترین رویدادهایی است که روز جمعه 10 دی ماه در استانهای سراسر کشور خبری می‌شود . 
* * ایلام ( ایلام ) - سمینار علمی ، تخصصی ایمنی در برابر زلزله در دانشگاه ایلام - اقامه نماز جمعه در مساجد جامع و مصلاهای شهرهای مختلف استان لرستان ( خرم آباد ) - اقامه نماز عبادی‌سیاسی جمعه در مساجد و مصلی‌های استان سمنان ( سمنان ) - برگزاری نمازجمعه در شهرستان‌ها و مرکز استان سمنان قم ( قم )- آیین نماز عبادی‌سیاسی جمعه به امامت آیت‌الله سید محمد سعیدی - سخنرانی جانشین نماینده ولی‌فقیه در سپاه پاسداران انقلاب اسلامی قبل از خطبه‌های نمازجمعه - سخنرانی آیت‌الله مصباح یزدی - همایش پیشگامان بصیرت ، مدافعان ولایت - سخنرانی احمد امیرآبادی فراهانی نماینده مردم قم در مجلس شورای اسلامی ** مرکزی ( اراک ) - برگزاری مسابقات لیگ برتربسکتبال با ویلچر بین تیم‌های اراک و خوزستان - مسابقات بسکتبال دسته‌اول کشور بین تیم‌های ماشین‌سازی اراک با مهروبان نوین ماهشهر - مسابقات تور حرفه‌ای تنیس روی میز ایران جام امیرکبیر ** همدان ( همدان ) - سخنرانی سردار سرتیپ سالار آبنوش جانشین فرماندهی و معاون هماهنگ‌کننده قرارگاه سازندگی خاتم الانبیا (ص) قبل از خطبه‌های نماز جمعه همدان * * اصفهان - اقامه نماز عبادی‌سیاسی جمعه - بزرگداشت حماسه 9 دی با حضور حجت‌الاسلام و المسلمین حمید رسائی - برگزاری مسابقه فوتبال لیگ برتر باشگاه‌های کشور در رده سنی بزرگسالان بین دو تیم ' فولاد مبارکه سپاهان ' و ' نفت تهران ' - برگزاری مسابقه فوتبال لیگ برتر باشگاه‌های کشور در رده امید بین دو تیم ' فولاد مبارکه سپاهان ' و ' خونه به خونه مازندران ' - برگزاری مسابقه هندبال لیگ برتر باشگاه‌های کشور در رده بانوان بین دو تیم ' فولاد مبارکه سپاهان ' و ' ذوب آهن ' 1138/1354 
بیانیه وزارت امور خارجه به مناسبت روز قدس 
وزارت امور خارجه به مناسبت فرا رسیدن روز جهانی قدس بیانیه‌ای را صادر کرده است . 
به گزارش مهر ، متن کامل بیانیه به شرح ذیل است : تجلی وحدت و اتحاد اسلامی مسلمانان در ابتکار هوشمندانه و دوراندیشانه بنیانگذار جمهوری اسلامی ایران مبنی بر نامگذاری آخرین جمعه ماه مبارک رمضان به عنوان روز جهانی قدس ، در راستای عدم فراموشی مسئله فلسطین و مقابله با تلاش گسترده دشمنان جهان اسلام برای محو مقاومت و یا به حاشیه راندن موضوع فلسطین از مسایل اصلی منطقه و جهان اسلام ، ضرورتی است که همواره مورد تاکید حضرت امام (ره) و مقام معظم رهبری ( مد ظله العالی ) بوده است . 
تلاش برنامه‌ریزی شده رژیم صهیونیستی برای یهودی‌سازی کامل قدس و نابودی هویت تاریخی و تمدنی قدس شریف ، شهرکسازی ، یورش به مسجد الاقصی و هتک حرمت ساحت مقدس آن ، محرومیت دسترسی فلسطینیان به اماکن مقدس و ممانعت از ورود نمازگزاران به این حرم ، وضعیت ناگوار و دردناکی را ایجاد نموده است . 
تداوم و توسعه شهرکسازی ، کوچاندن اجباری ساکنان غیریهودی فلسطین بویژه بیت المقدس ، اقدامات تجاوزکارانه علیه مناطق مختلف فلسطین ، زیر پا گذاشتن بدیهی‌ترین اصول انسانی ، کشتار کودکان ، زنان و مردان بیدفاع ، شکنجه زندانیان بیگناه ، تحمیل محاصره ضد انسانی طولانی‌مدت و بسته شدن نقاط عبور مرزی و گذرگاهها ، قطع ارسال مواد غذایی و دارویی ، افزایش تعداد بازداشت شدگان و تعرض به مبارزان و ساکنان فلسطینی در این مناطق از‌جمله اقدامات ضد انسانی رژیم صهیونیستی است که همچنان علیه مردم مظلوم فلسطین اعمال میگردد و به ویژه باریکه غزه را در آستانه یک فاجعه عظیم انسانی قرار داده است . 
تحرک جهانی در اعلام حمایت از ملت مظلوم فلسطین و بسیج ظرفیتها و امکانات برای مقابله با جنایات رژیم صهیونیستی و ممانعت از فریب‌خوردگی برخی کشورهای اسلامی و عربی در تشویق این جنایتها از طریق عادی‌سازی روابط با این رژیم ، از‌جمله مسایل مهمی است که امت اسلامی باید عمیقا نسبت به آن هشیار بوده و مانع از عملی شدن ابتکارات سیاسی بی‌معنا در جهت خدمت به منافع رژیم اشغالگر قدس گردند . 
حمایت از ملت فلسطین و گروه‌های مبارز فلسطینی در جهت همبستگی و ایستادگی یکپارچه در برابر رژیم صهیونیستی و افشای هویت و نیات نامشروع این رژیم و بهره‌برداری صهیونیست‌ها از جریانات تکفیری - تروریستی به منظور برهم زدن امنیت کشورهای اسلامی و عربی ، از‌جمله موارد مهمی است که در روز قدس سال جاری باید مورد توجه قرار گیرد . 
وزارت امورخارجه جمهوری اسلامی ایران ضمن بزرگداشت این روز مبارک از آحاد مردم آزاده جهان بویژه ملت شریف ایران دعوت می‌نماید با شرکت گسترده در مراسم بزرگداشت روز جهانی قدس ، حمایت و پشتیبانی خود را از آرمان فلسطین و قدس شریف و مبارزات مشروع و قهرمانانه علیه اشغالگران صهیونیست اعلام نمایند . 
کیانو ریوز به استخوان جان داد 
کیانو ریوز بازیگر محبوب سینما به فیلمی که مارتی نوکسون همین هفته آن را جلوی دوربین می‌برد ، پیوست . 
کیانو ریوز به استخوان جان داد 
سینما و تلویزیون سینمای جهان - همشهری آنلاین : کیانو ریوز بازیگر محبوب سینما به فیلمی که مارتی نوکسون همین هفته آن را جلوی دوربین می‌برد ، پیوست . 
کیانو ریوز بازیگر همیشه محبوب سینمای آمریکا در کنار لیلی کالینز در نخستین تجربه کارگردانی مارتی نوکسون جلوی دروبین می‌رود . 
این فیلم همین هفته فیلمبرداری‌اش را در لس‌آنجلس آغاز می‌کند . 
فیلمنامه این فیلم را نوکسون بر مبنای تجربه شخصی‌اش درباره آنورکسیا نوشته است . 
در این فیلم کیانو ریوز در نقش پزشک معالج آنورکسیا نقش‌آفرینی می‌کند که سعی دارد تا زنی را که مبتلا به بیماری آنورکسیا است و به دلیل غذانخوردن با مرگ روبه‌رو است ، نجات دهد . 
کارگردان درباره حضور ریوز در این فیلم گفته است : کیانو آنقدر بخشنده و آنقدر بافراست است که لازم نبود به او بگویم چه می‌خواهم . 
همه ما از آن‌که او پذیرفت تا به فیلم استخوان جان بدهد ، هیجان‌زده شده‌ایم . 
زیوز به‌تازگی تولید فیلم « جان ویک 2 » را به اتمام برده و سه فیلم دیگر در دست اکران دارد که شامل درامی با عنوان « همه حقیقت » در کنار رنه زلوگر ، « نئون شیطان » و « دار و دسته بد » است . 
کیانو ریوز متولد 2 سپتامبر 1964 ، بازیگر 51 ساله است که در بیروت لبنان به دنیا آمده است . 
این بازیگر ، کارگردان ، تهیه‌کننده و موسیقیدان کانادایی که با بازی ماندگارش در نقش نئو در سه‌گانه فیلم « ماتریکس » ، « فیلم سرعت » و با نقش تد لوگان در فیلم ماجراجویی موفق « بیل و تد » شناخته شده ، از چهره‌های موفق دنیای سینما است . 
منبع : آسوشیتدپرس 
تیم منتخب بم و سیرجان به جای تیم ملی بانوان به سوئد رفت ! 
پایگاه خبری تحلیلی انتخاب ( Entekhab.ir ) : از هفته پیش تا امروز خبرهای زیادی مبنی بر برگزاری مهم‌ترین بازی تاریخ 
فوتبال بانوان منتشر شد . 
بازی با سوئد در شهر گوتنبرگ که واقعا هم نام 
بزرگی داشت . 
تیم ملی بانوان ایران در این بازی 7 - 0 شکست خورد . 
البته اگر 
بتوانیم به این تیم ، تیم ملی ایران بگوییم . 
در این باره که شائبه هایی 
مربوط به تیم ایران وجود داشت ، مبنی بر اینکه این تیم ملی ایران نبود و 
منتخبی از دو تیم شهرستانی بود ، سایت نود نوشت : 
بر اساس اخباری که به سایت نود رسیده تیمی 
که به سوئد رفته است ، تیم منتخب بم و شهرداری سیرجان است که دو مربی به نام جعفری و نجاتی دارد . 
در حال حاضر تیم ملی فوتبال بانوان وجود 
خارجی ندارد و آخرین سرمربی این تیم مهناز امیرشقاقی بود که به دلیل نتایج 
ضعیف کنار گذاشته شد تا سرمربی تیم جوانان شود . 
قبل از امیرشقاقی ، مریم ایراندوست سرمربی 
تیم ملی بانوان بود که با فشار وزارت ورزش دوران محمود گودرزی کنار گذاشته 
شد و مهناز امیرشقاقی با توصیه محمود گودرزی سرمربی تیم ملی بانوان ایران 
شد که نتایج ضعیفی گرفت . 
در هر حال بسیاری از بازیکنان تاپ فوتبال 
بانوان ایران به سوئد نرفته‌اند و تیم منتخب بم و شهرداری سیرجان در حال 
حاضر در سوئد هستند و در یک نیمه 7 گل خورده‌اند ! 
سایت فدراسیون فوتبال هم هیچ خبری تا این لحظه درباره بازی تیم‌های بانوان ایران و سوئد مخابره نکرده است ! باید از شخص رئیس فدراسیون فوتبال و 
دبیرکل فدراسیون فوتبال و شورای برون‌مرزی وزارت ورزش و جوانان پرسید چرا باید به جای تیم ملی فوتبال بانوان منتخب دو تیم باشگاهی به سوئد بروند و به‌نام تیم ملی مقابل سوئد ، 
یک نتیجه تحقیر آمیز بگیرند ؟ 
نکند پای یک قرارداد مطرح بوده است ؟ 
شنیده شده 
قراردادی با فدراسیون فوتبال سوئد منعقد شده که حتما تیم ملی بانوان ایران می‌بایست این بازی را در سوئد انجام می‌داده است . 
ای‌کاش در این باره 
روشنگری شود . 
سربازان گمنام امام زمان (عج) با راهبرد & # 171 ; پیش بینی و پیشگیری & # 187 ; توطئه‌های استکبار را خنثی می‌کنند نماینده مردم تهران در مجلس گفت : سربازان گمنام امام زمان (عج) بر اساس راهبرد مقام معظم رهبری برای نیروهای اطلاعاتی که اول پیش بینی و بعد پیشگیری صورت گیرد ، تاکنون اجازه نداده‌اند سیاست‌های استکبار موفق شود . 
اسماعیل کوثری نماینده مردم تهران در مجلس در گفت‌وگو با خبرنگار سیاسی خبرگزاری فارس ، به مناسبت هفته سربازان گمنام امام زمان (عج) اظهارداشت : بعد از پیروزی انقلاب اسلامی و به ویژه از سال 1363 که دشمنان انقلاب و نظام جمهوری اسلامی شیطنت‌های بیش از اندازه خود را شروع کردند و توطئه هایی را در جهت ضربه زدن به انقلاب و براندازی نظام جمهوری اسلامی طراحی کردند ، بر همین اساس مسئولان کشور دیدند که حتما باید یک تشکیلات اطلاعاتی داشته باشند تا بتوانند قبل از اینکه دشمن بخواهد اقدامی کند ، جلوی آن را گرفته و در اصل با پیش بینی و پیشگیری اجازه ندهند توطئه دشمن به نتیجه برسد . 
وی تصریح کرد : ترور شخصیت‌ها و ترور مردم توسط گروه‌های معاند مثل منافقین ، گروه‌های چپ و آمریکایی در سال‌های اول پیروزی انقلاب باعث شد در همان مقطع در دولت تشکیلاتی به‌نام وزارت اطلاعات به تصویب برسد و به لطف خداوند این‌گونه شد که از بین عزیزان رزمنده آن زمان بیش‌تر افراد جذب شدند و درنهایت براساس یک پایه قوی کار خود را شروع و با کمک گرفتن از دستگاه‌های دیگر درنهایت خیلی از توطئه‌های استکبار جهانی و صهیونیزم بین‌المللی را خنثی کردند . 
کوثری ادامه داد : مجموعه سربازان گمنام امام زمان (عج) در وزارت اطلاعات تا به حال موفقیت‌های بسیار خوبی چه در داخل و چه در خارج از خود نشان دادند و توانستند توطئه هایی که طراحی کردند را خنثی کرده و یا در مواردی هم اگر اقدامی صورت‌گرفته باشد در کوتاه‌ترین زمان عوامل ترورها را شناسایی و برخورد کردند . 
وی در ادامه به دو کلمه پیش بینی و پیشگیری اشاره کرد و گفت : از زمانی‌که آمریکایی‌ها و صهیونیزم در منطقه شکست خوردند و پا به فرار گذاشتند و جنگ نیابتی به راه انداخته و القاعده ، داعش و النصره را با کمک عربستان و ترکیه به وجود آوردند که به جان ما بیندازند ، بر اساس آن استراتژی که مقام معظم رهبری برای نیروهای اطلاعاتی مشخص کردند که اول پیش بینی و بعد پیشگیری صورت گیرد ، تاکنون اجازه ندادند این سیاست آنها موفق شود و از این به بعد هم قطعا چنین است و برقراری امنیت توسط سربازان گمنام امام زمان (عج) در تمام کشورها زبانزد خاص و عام است . 
انتهای پیام / 
فریاد مایلی کهن در دفتر کفاشیان : پولت می‌کنم ! 
مایلی کهن بعد از حدود 40 روز به دیدار کفاشیان رفت و از پرداخت مطالبات خود با او سخن گفت . 
به گزارش گروه وبگردی باشگاه خبرنگاران جوان ، داستان به حضور غیر منتاظره محمد مایلی کهن سرمربی اسبق تیم ملی ایران در ساختمان فدراسیون فوتبال بر می‌گردد . 
وی بعد از حضور در این محل به دفتر علی کفاشیان می‌رود تا در جلسه‌ای جنجالی و پر سر‌و‌صدا با او شرکت کند . 
موضوع جلسه بحث مطالبات این مربی از فدراسیون فوتبال بوده است که خیلی زود به جنجال کشیده می‌شود . 
به نوشته برخی سایت‌ها مدیر فنی سابق تیم امید که قبل از عید نیز در یک نشست در نمازخانه کمپ تیم‌های ملی با کفاشیان شرکت و انتقادات شدیدی را به عملکرد وی مطرح بود ، بعد از حدود 40 روز به دیدار کفاشیان می‌رود و می‌گوید : مگر شما نگفته بودید برای پرداخت مطالبات بنده اقدام می‌کنید ؟ 
مگر در طول بیش از 15 ماه فعالیتم در تیم امید ، ریالی از فدراسیون فوتبال گرفته‌ام ؟ 
کفاشیان در پاسخ می‌گوید : ما پول نداریم ! این جمله وی ناراحتی مایلی کهن را سبب شده و خطاب به رییس فدراسیون فوتبال می‌گوید : چطور برای کی‌روش پول دارید ؟ 
به گفته منابع آگاه ، مایلی کهن سپس انتقادات تندی را به نحوه برخورد کفاشیان با مربیان ایرانی در قبال مطالبات‌شان مطرح می‌کند و به او یادآور می‌شود که اگر کی روش پول بخواهد فدراسیون جرات نمی‌کند به او بگوید نداریم و ... کفاشیان که خود را زیرفشار انتقادات شدید مایلی کهن در این نشست دو نفره می‌بیند ، عصبانی شده و فریاد می‌زند و لوازم روی میزش را به آسمان پرتاب می‌کند و . 
. 
. 
این اتفاق و سر و صداهای ایجاد شده افراد بیرون اتاق را به داخل می‌کشاند و مایلی کهن در همین اثنا خطاب به کفاشیان می‌گوید : من شما را به پول تبدیل می‌کنم . 
از اینجا هم نمی‌روم . 
بروید 110 خبر کنید تا مرا ببرند ! در ادامه طباطبایی مسوول امور مالی و از اقوام نزدیک کفاشیان به اتاق می‌آید و مایلی کهن به حضور او اعتراض می‌کند و می‌گوید : مگر آقای کفاشیان در برنامه نود نگفت شما مسئولیتی در فدراسیون ندارید ، پس لطفا بفرمائید بیرون و دخالتی در بحث ما نداشته باشید . 
این نشست جنجالی وقتی داشت به جاهای باریک کشیده می‌شد ، مدیر حراست فدراسیون فوتبال سریعا خودش را به اتاق رییس رساند و از دو طرف درخواست کرد آرامش خود را حفظ کنند و تلاش وی در نهایت به اینجا کشیده شد که علی کفاشیان و محمد مایلی کهن متنی را تنظیم کردند و فدراسیون متعهد شد در اولین فرصت مطالبات این چهره فوتبالی را پرداخت کند . 
درست نیست پرسپولیسی‌ها پشت در بمانند 
به گزارش ورزش سه ، دیدار گسترش فولاد و پرسپولیس فردا در ورزشگاه یادگار امام تبریز برگزار می‌شود . 
این مسابقه با توجه به حضور پرسپولیس در کورس قهرمانی حساسیت زیادی دارد و از سوی دیگر مسئولان تیم آبی‌پوش تبریزی نیز می‌خواهند از تمام پتانسیل خود برای موفقیت در بازی پیش رو استفاده کنند . 
گسترش فولادی‌ها امیدوار هستند تا هواداران فوتبال تبریز و حتی هواداران تراکتورسازی فردا در حمایت از گسترش فولاد به ورزشگاه بروند تا پرسپولیسی‌ها نتوانند بیشتر از 10 درصد سکوهای یادگار را به خود اختصاص دهند . 
حسن آذرنیا ، سرپرست تیم گسترش فولاد در این باره به ورزش سه می‌گوید : قانون می‌گوید هواداران تیم میهمان 10 درصد از سکوها را در اختیار بگیرند اما در جای دیگری آمده اگر ورزشگاه خالی باشد ، هواداران نباید پشت در بمانند . 
من شنیده‌ام که هواداران پرسپولیس از تهران ، سنندج و مهاباد به تبریز سفر می‌کنند و از نظر اخلاقی هم درست نیست آنها پشت در بمانند . 
او در ادامه تاکید می‌کند : تنها راهی که برای عدم حضور هواداران پرسپولیس وجود دارد ، پر کردن 90 درصد سکوها توسط هواداران فوتبال تبریز است . 
من از همه این عزیزان می‌خواهم به ورزشگاه بیایند تا بتوانیم روز باشکوهی را برای فوتبال آذربایجان رقم بزنیم . 
حریم راه‌های مازندران در محاصره ساخت وسازهای غیرمجاز است 
ساری - ایرنا - مدیرکل راهداری و حمل و نقل جاده‌ای مازندران گفت : ساخت وسازهای غیرمجاز در حریم راه‌های اصلی این استان ، طرح توسعه راه‌سازی را با بن‌بست مواجه کرده است . 
به گزارش ایرنا ، احمد آفرین محمدزاده روز دوشنبه در آستانه روز راهداری ( اول دی ماه ) در جمع خبرنگاران در ساری تعداد ساخت وسازها در حریم جاده‌های مازندران را بیش از 500 هزار واحد تجاری ، مسکونی و کارگاهی اعلام کرد که بیشتر آنها فاقد مجوز قانونی هستند . 
مدیرکل راهداری و حمل و نقل جاده‌ای مازندران وجود ترافیک در جاده‌های این استان را ناشی از ساخت وسازها در حریم جاده‌ها دانست . 
وی پایین آمدن سطح ایمنی در جاده‌ها را از دیگر مشکلات ساخت و سازهای غیرمجاز در حریم راه‌های این استان عنوان کرد . 
محمدزاده گفت که این اداره‌کل راه‌های قانونی را برای تخریب ساخت و سازهای غیرمجاز در دستور کار دارد و در سال جاری تعدادی از این ساخت وسازهای غیرمجاز تخریب شد . 
* 90 درصد جاده‌های مازندران در تملک خودروهای سواری مدیرکل راهداری و حمل و نقل جاده‌ای مازندران گفت که براساس آمار 90 درصد از تردد سطح جاده‌های این استان مربوط به خودروهای سواری است . 
محمدزاده افزود : طبق همین آمار 10 درصد از تردد در جاده‌های این استان مربوط به خودروهای عمومی اعم از باری و سواری است که یک درصد به اتوبوس‌ها اختصاص دارد . 
وی استقبال مردم از سواری شخصی را دلیل اختصاص 90 درصد از تردد خودرویی سطح جاده‌های مازندران به خودروهای شخصی دانست . 
به گفته وی در 9 ماهه سال جاری حدود 280 میلیون خودرو در جاده‌های این استان تردد داشتند که در مقایسه با مدت مشابه سال قبل آمار تردد خودرویی در محورهای استان 2.4 درصد رشد داشت . 
وی اظهارداشت : به‌طور میانگین روزانه 42 هزار دستگاه خودرو در سطح جاده‌های این استان تردد می‌کنند . 
مدیرکل راهداری و حمل و نقل جاده‌ای مازندران گفت که 100 دستگاه تردد شمار در سطح جاده‌های این استان تردد خودروها را ثبت می‌کنند . 
وی تعداد دوربین‌های نظارت تصویری را 45 دستگاه و دوربین پلاک خوان را هفت دستگاه اعلام کرد . 
مازندران 10 هزار و 700 کیلومتر راه اصلی و فرعی دارد که سه هزار و 600 کیلومتر از این راهها ، اصلی که 600 کیلومتر آن را گردنه‌های برفگیر تشکیل می‌دهند . 
خبرنگار : حسین فلاحتی * * انتشاردهنده : سید محسن حسن نیا / 1899/6982 
بازداشت بازیگر ترک در آمریکا به اتهام فروش کالای ممنوعه به ایران . 
یک بازیگر سابق ترکیه به اتهام فروش کالای ممنوعه‌ای که می‌تواند در تولید موشک به کار رود به ایران ، در نیویورک بازداشت شد . 
پایگاه خبری تحلیلی انتخاب ( Entekhab.ir ) : . 
یک بازیگر سابق ترکیه به اتهام فروش کالای ممنوعه‌ای که می‌تواند در تولید موشک به کار رود به ایران ، در نیویورک بازداشت شد . 
به گزارش « انتخاب » ، اردال کویومجو 44 ساله و رییس شرکت گلوبال متالورجی روز پانزدهم ژویه به اتهام نقض قانون بین‌المللی که تجارت با ایران را محدود می‌کند ، گناهکار شناخته شد . 
در کیفرخواست گفته می‌شود که کویومجو بیش از 450 کیلوگرم پودر فلزات کبالت - نیکل را که در ساخت موشک و فضاپیما و همچنین در تاسیسات اتمی استفاده می‌شود برای صادر به ایران جمع‌آوری کرده است . 
او با شریک خود پودر فلزات فوق را قبل از ارسال به ایران به ترکیه فرستاد . 
کیفرخواست خواستار 20 سال زندان برای کویومجو و همچنین پرداخت یک میلیون دلار جریمه نقدی شده است . 
اما انتظار می‌رود که در نهایت پنج سال زندان در انتظار کویومجو باشد . 
حکم نهایی او در ماه اکتبر صادر خواهد شد . 
وزارت دادگستری آمریکا می‌گوید کویومجو پودر فلز نیکل را از یک شرکت آمریکایی در اوهایو خرید و بدون دریافت مجوز دفتر کنترل سرمایه‌های خارجی وزارت خزارنه‌داری ، از طریق یک شرکت در ترکیه به ایران فروخت . 
رقابت‌های فوتبال قهرمانی جوانان آسیا / مقام فدراسیون فوتبال : توانایی شکست ازبکستان را داریم 
تهران - ایرنا - سرپرست کمیته جوانان فدراسیون فوتبال گفت : تیم ازبکستان تیم قدرتمند و خوبی است ، اما تیم فوتبال جوانان ایران توانایی و پتانسل شکست این تیم را دارد . 
فریدون معینی روز دوشنبه در گفت‌و‌گو با خبرنگار ایرنا ، گفت : امشب فوتبالیست‌های جوان ایران بازی محکمی مقابل ازبکستان انجام می‌دهند . 
ملی‌پوشان توانایی و پتانسل خوبی از خود در این دوره از رقابت‌ها نشان داده‌اند و این تیم می‌تواند با تیزهوشی تیم فوتبال جوانان ازبکستان را شکست دهد . 
وی افزود : تیم فوتبال جوانان ایران از مربیان و کادر فنی مجرب و توانمندی برخوردار است . 
کادر فنی در این مدت تلاش زیادی انجام‌داده است و امیدواریم بتوانند با نتیجه درخشان رقابت‌های قهرمانی آسیا را به پایان برسانند . 
سرپرست کمیته جوانان فدراسیون فوتبال گفت : فوتبالیست جوان ایران ساختارهای تیمی خوبی دارند خط دفاعی و مهاجمان ایران جزو نقاط قوت تیم هستند . 
البته ملی‌پوشان باید با تمرکز بالا بازی را کنترل کنند . 
معینی افزود : مطمئن هستم تیم جوانان ایران به جمع چهار تیم برتر راه می‌یابد و با صعود به مرحله نیمه‌نهایی مسابقات قهرمانی آسیا ، مجوز حضور در جام جهانی را کسب خواهند کرد . 
فریدون معینی با بیان این که تیم فوتبال جوانان ایران در گروه بسیار سختی در رقابت‌های قهرمانی جوانان آسیا قرار گرفته بود ، گفت : ما در سه بازی گذشته عملکرد خوبی از خود نشان دادیم . 
در بازی نخست تیم ایران در برابر تیم قطر مدافع عنوان قهرمانی قرار گرفت و به نتیجه مساوی یک بر یک‌دست یافت . 
بازی دوم ایران با تیم ژاپن بود و این بازی نیز با نتیجه مساوی صفر به صفر به پایان رسید و در بازی سوم مقابل یمن با نتیجه یک بر صفر از سد این تیم گذشت . 
تیم فوتبال جوانان ایران از مرحله یک چهارم نهایی امشب ساعت 19:45 در استادیوم خلیفه به مصاف تیم ملی فوتبال جوانان ازبکستان خواهد رفت و پیش‌از این دیدار نیز تیم‌های ژاپن - تاجیکستان نیز در ساعت 16:45 در استادیوم ملی بحرین با یکدیگر دیدار می‌کنند . 
رقابت‌های قوتبال قهرمانی جوانان آسیا به میزبانی بحرین از 22 مهر تا 9 آبان‌ماه ادامه دارد . 
ورزشی * * د . 
آ * * خبرنگار : داود آجورلو * انتشاردهنده : انتشاردهنده : علی خورسندی 
( تصاویر ) قهرمانی کیانوش رستمی در المپیک 
فرارو - نماینده وزنه‌برداری وزن 85 کیلوگرم کشورمان در المپیک 2016 ریو با رکوردشکنی مدال طلا را بر گردن آویخت . 
به گزارش فرارو ، کیانوش رستمی ، نماینده وزن 85 کیلوگرم کشورمان در حرکت اول یک‌ضرب ، وزنه 174 کیلوگرمی را انتخاب کرد . 
رستمی برای بالای سر بردن وزنه 174 کیلوگرمی روی تخته رفت و موفق شد این وزنه را بالای سر ببرد . 
نماینده وزن 85 کیلوگرم کشورمان وزنه 179 کیلوگرمی را برای حرکت دوم درخواست کرد و توانست این وزنه را هم مهار کند . 
رستمی در سومین حرکت باید وزنه 182 کیلوگرمی را بالای سر ببرد که در مهار این وزنه ناموفق بود اما با این حال در رتبه نخست حرکت یک‌ضرب ایستاد . 
کیانوش رستمی برای حرکت نخست دو ضرب درخواست وزنه 215 کیلوگرم را داد اما نتوانست این وزنه را بالای سر ببرد . 
رستمی بار دیگر وزنه 215 کیلوگرمی را درخواست کرد و این بار موفق شد این وزنه را مهار کند . 
وزنه‌بردار چینی با بالای سر بردن وزنه 217 کیلوگرمی ، رکورد المپیک را شکست که رستمی هم توانست همین وزنه را بالای سر ببرد . 
وزنه‌بردار کشورمان در مجموع 396 کیلوگرم را مهار کرد و علاوه بر شکستن رکورد جهان و المپیک ، اولین مدال طلای کاروان ایران را کسب کرد . 
برای ورود به کانال تلگرام فرادید کلیک کنید * منبع : ایرنا 
هلاکت ده‌ها تروریست در عملیات ارتش سوریه 
دمشق - ایرنا - ارتش و نیروهای مسلح سوریه ده‌ها تروریست را در استان‌های حلب ، دیرالزور ، ریف دمشق ، حماه ، حلب ، حمص و درعا به هلاکت رساندند . 
به گزارش خبرگزاری رسمی سوریه ( سانا ) جنگنده‌های ارتش سوریه مواضع ، مقرها و تجهیزات تروریست‌ها را در غرب و جنوب غرب حلب بمباران کردند . 
دراین عملیات ، مواضع و مسیرهای حرکت تروریست‌ها در خان طومان و الراشدین 4 بمباران شد و ده‌ها تروریست کشته و زخمی شدند . 
یگان‌های ارتش سوریه یورش تروریست‌ها به روستای منیان در غرب حلب را نیز دفع و سه خودرو بمبگذاری شده آن‌ها را منهدم کردند که به هلاکت ده‌ها تروریست در این محور منجر شد . 
گروه‌های تروریستی روز پنجشنبه نیز به موشک‌باران محله‌های غربی شهر حلب ادامه دادندکه دراین اقدام تروریستی 12 شهروند کشته و بیش از 200 تن دیگر زخمی شدند . 
در استان دیرالزور نیز یورش تروریست‌های داعشی به فرودگاه نظامی این شهر از سمت خاکریز شرقی فرودگاه دفع شد . 
دراین عملیات 9 تروریست کشته و اسلحه و مهمات آن‌ها منهدم شد . 
یگان‌های ارتش سوریه در استان درعا نیز یک مقرفرماندهی تروریست‌ها را در شرق میدان المصری و مواضع آن‌ها را در محله‌های البحار و العباسیه شهرک درعا البلد هدف قراردادند . 
شماری از تروریست‌ها نیز هنگام سرقت غلات از سیلوهای شهرک الیادوده در غرب درعا در کمین نیروهای ارتش افتادند و همه آن‌ها به هلاکت رسیدند . 
در استان حماه نیز نیروی هوایی و توپخانه ارتش سوریه مواضع و محل تجمع تروریست‌های جیش الفتح در شهرک‌ها و روستاهای حومه شمالی حماه را درهم کوبیدند . 
در این عملیات ، مواضع تروریست‌ها در شهرک‌ها و روستاهای طیبه الامام ، البویضه ، تل المنطار ، وادی البشائر ، تباره الدیبه ، تل حویر ، المصاصنه ، الزلاقیات و حصرایا هدف قرارگرفت و شماری از تروریست‌ها کشته شدند . 
جنگنده‌های ارتش سوریه محل حضور تروریست‌ها در تله المنطار و مورک در شمال حماه را بمباران کردند . 
در استان ریف دمشق نیز ارتش سوریه دایره تسلط خود را در مزارع خان الشیخ در جنوب غرب پایتخت گسترش داد . 
در شرق پایتخت نیز در محله جوبر ، ارتش سوریه یک تونل متعلق به تروریست‌ها به طول 150 متر ، عرض دو و ارتفاع یک متر منفجر کرد . 
جنگنده‌های نیروی هوایی ارتش سوریه در شمال حمص نیز مواضع تروریست‌های النصره را در الرستن ، شرق دیرفول و ابو تبابیر و خان الصره را بمباران کردند . 
یگان‌های ارتش نیز یورش گروه تروریستی داعش را به مواضع ارتش در اطراف شهرک جب الجراح در شرق حمص را دفع کردند . 
6116 * * شبد * * 1095 * * انتشار‌دهنده : رضا رضائی مجد 
کابل درصدد یافتن ابعاد سقوط بالگرد پاکستان در خاک افغانستان است 
کابل - ایرنا - دولت افغانستان هیائی را مامور بررسی نشست اضطراری یک بالگرد پاکستان در استان « لوگر » افغانستان کرد و گفت که این کشور حق خود را برای اتخاذ اقدامات دیپلماتیک در قبال نتایج تحقیقات این هیات محفوظ می‌داند . 
به گزارش ایرنا ، دفتر مطبوعاتی ریاست جمهوری افغانستان با انتشار اطلاعیه‌ای در عین حال افزود که پاکستان تقاضایی مبنی بر ضرورت عبور یک فروند هلیکوپتر از نوع « MI-17 » آن کشور را از فضای افغانستان به مقصد جمهوری ازبکستان برای ترمیم در کارخانه متعلق به روسیه دریافت کرده بود . 
ریاست جمهوری افغانستان گفته است که هیاتی موظف شده است تا نشست اضطراری این بالگرد و اینکه آیا مشخصات آن با آنچه در تقاضا‌نامه اسلام‌اباد درج شده ، مطابقت دارد یا نه ، مورد رسیدگی قرار دهد . 
بر اساس این گزارش ، اداره مستقل هوانوردی غیرنظامی افغانستان براساس تقاضای پاکستان ، صرفا برای تعمیر این بالگرد که مشخصات آن را نیز به ثبت رسانده ، اجازه عبور از فضای افغانستان را صادر کرده است . 
بر اساس این گزارش همچنین کمیته‌ای موظف شده است تا قوانین ، مقررات و دستورالعمل موجود در این زمنیه را به منظور رفع فوری خلاهای قانونی احتمالی را مورد بررسی قرار داده و طرحی جامع را که بتواند از تکرار چنین حوادثی به‌طور کامل جلوگیری به عمل آورد ، به کابینه ارائه کند . 
یک فروند بالگرد ترابری ام.‌آی-17 ساخت روسیه متعلق به دولت ایالتی پنجاب پاکستان غروب پنجشنبه در منطقه‌ای در ولایت " لوگر " افغانستان ( هم‌مرز با پاکستان ) مجبور به فرود اضطرای شد و گزارش‌ها حکایت از به گروگان گرفته شدن هفت سرنشین آن بدست عناصر طالبان افغانستان دارد . 
مقام‌های پاکستان روز پنجشنبه گذشته اعلام کردند که یک فروند بالگرد متعلق به ایالت پنجاب این کشور در استان « لوگر » سقوط  کرده است و مسئولان محلی این استان با تائید اظهارات مقام‌های پاکستانی گفتند که این بالگرد در منطقه تحت کنترل طالبان سقوط کرده و سرنشینان آن نیز به دست آنان به اسارت گرفته شده‌اند . 
ژنرال « راحیل شریف » فرمانده ارتش پاکستان از ژنرال « جان نیکلسون » فرمانده آمریکایی نیروهای ناتو در افغانستان و مقام‌های افغانستان کمک برای ازادی سرنشینان این بالگرد که یک مهندس روسی و شش تن از نظامیان پاکستانی بوده‌اند ، خواستار شده است . 
گروه طالبان به اسارت گرفتن سرنشینان این بالگرد را تائید کرده و گفته است که موافق آزادی آنان است ، اما به دنبال یافتن مسیر امن برای انتقال سرنشینان بالگرد است . 
گفته می‌شود برخی از مسئولان افغان نیز برای ازادی این 7 تن از سرنشینان بالگرد پاکستانی ، با طالبان گفت‌و‌گو کرده‌اند . 
اساق * * 1610 * 1590 
طرح کنترل نظارت بهداشتی در استان مرکزی به اجرا در می‌آید رئیس اداره نظارت بر بهداشت عمومی و مواد غذایی دامپزشکی استان مرکزی از آغاز طرح تشدید و کنترل نظارت بهداشتی ویژه ماه مبارک رمضان خبر داد . 
به گزارش خبرگزاری فارس از اراک ، سیروس سلمان نژاد صبح امروز در حاشیه تودیع و معارفه رئیس جدید شبکه دامپزشکی اراک اظهار داشت : در آستانه فرا رسیدن ماه مبارک رمضان طرح تشدید و کنترل نظارت بهداشتی طبق روال هرساله توسط اداره‌کل دامپزشکی به مرحله اجرا در می‌آید . 
وی تصریح کرد : این طرح از 18 خرداد‌ماه به مدت 30 روز با هدف تضمین کیفیت و سلامت فرآورده‌های دامی و شهروندان به اجرا گذاشته می‌شود . 
رئیس اداره نظارت بر بهداشت عمومی و مواد غذایی دامپزشکی استان مرکزی از به کار‌گیری 48 اکیپ نظارتی و بازرسی ثابت و سیار در سطح استان در راستای اجرای این طرح خبر داد و گفت : این اکیپ‌ها در طول اجرای طرح مسئولیت بازرسی و سرکشی از مراکز تولید ، توزیع و عرضه فرآورده‌های خام دامی در واحدهای کشتارگاه‌های دام و طیور ، سردخانه‌ها ، مراکز بسته‌بندی ، خودروهای حمل ، قصابی‌ها ، مرغ فروشی‌ها ، ماهی فروشی‌ها و دیگر مراکز عرضه را بر عهده دارند . 
سلمان‌نژاد تاکید کرد : با اجرای این طرح از هرگونه عرضه فراورده خام دامی غیر بهداشتی جلوگیری و با متخلفان برخورد خواهد شد . 
وی جلوگیری از عرضه و مصرف فرآورده‌های خام دامی غیربهداشتی را از مهم‌ترین اهداف این طرح برشمرد و گفت : با توجه به افزایش تقاضای فرآورده‌های دامی در ایام ماه مبارک رمضان و به منظور افزایش سلامت شهروندان طرح نظارتی دامپزشکی به مرحله اجرا گذاشته می‌شود و که از شهروندان درخواست داریم در صورت مشاهده هرگونه تخلف بلافاصله موضوع را به مسئولان دامپزشکی اعلام کنند . 
انتهای پیام / 87009 / ق 20 
جنجال تازه درباره همسر ترامپ 
چند روز پس از جنجال درباره اصالت متن سخنرانی همسر دونالد ترامپ در همایش جمهوریخواهان ، رسانه‌های امریکایی از غیر واقعی بودن مدرک دانشگاهی او خبر داده‌اند . 
به گزارش ایسنا ، وبسایت حرفه‌ای ملانیا ترامپ ، همسر نامزد حزب جمهوریخواه در انتخابات ریاست جمهوری آمریکا در پی گزارش‌هایی در مورد وجود اطلاعات نادرست درباره سابقه تحصیلی او برچیده شده است . 
در این وبسایت ، در بخش مربوط به زندگینامه خانم ترامپ ، همراه اطلاعاتی در مورد تولد او در اسلوونی و نحوه شروع به کار به عنوان مدل لباس ، آمده بود که او " مدرک کارشناسی در رشته طراحی و معماری " را از دانشگاه در اسلوونی دریافت کرده است . 
در توضیح حذف این وبسایت ، خانم ترامپ در توئیتر خود گفته است که این وبسایت در سال 2012 درست شد اما " به دلیل اینکه به‌طور دقیق خصوصیات تجاری و حرفه‌ای کنونی مرا منعکس نمی‌کند ، حذف شده است ." چند روز پیش ، تعدادی از رسانه‌های خبری گفتند که در مورد دریافت مدرک کارشناسی معماری خانم ترامپ تردیدهای جدی وجود دارد . 
برخی از رسانه‌ها اظهار داشتند که ذکر دستاورد تحصیلی ملانیا ترامپ قطعا با تایید مشاوران آقای ترامپ صورت گرفته تا نشان دهند که جذابیت همسر نامزد انتخابات ریاست جمهوری ، که انتظار دارد بانوی اول آمریکا شود ، صرفا ظاهری نیست بلکه او فردی باهوش و تحصیلکرده است . 
به گزارش بی.‌بی.‌سی تردید در مورد جزئیات زندگی ملانیا ترامپ پس از آن شدت بیشتری گرفت که سخنرانی هفته گذشته او در همایش حزب جمهوریخواه خبرساز شد . 
بخشی از این سخنرانی کمابیش به قسمتی از یک سخنرانی میشل اوباما ، همسر رئیس جمهوری فعلی آمریکا شباهت داشت و اتهام " سرقت " از این سخنرانی را به دنبال آورد . 
سخنرانی‌نویس ملانیا ترامپ بعدا گفت که این بخش از سخنرانی به‌خاطر احترامی که خانم ترامپ برای خانم اوباما قایل است ، از سخنرانی میشل اوباما اقتباس شده بود . 
ملانیا ترامپ در سال 1996 با دونالد ترامپ ، که بیست و چهار سال از او بزرگتر است ، آشنا شد و آنها در سال 2005 ازدواج کردند . 
خانواده ترامپ دارای پنج فرزند است که چهار فرزند از ازدواج قبلی دونالد ترامپ و یک فرزند از همسر فعلی اوست . 
بودجه دولت با 25 درصد کسری مواجه است 
عضو کمیسیون برنامه و بودجه مجلس با اشاره به آغاز به کار کمیسیون تلفیق بودجه ، گفت : لایحه بودجه 96 کل کشور با کسری 20 تا 30 درصدی و بودجه سال جاری با 25 درصد کسری روبرو است . 
محمد حسینی در گفت‌وگو با فارس ، با اشاره به بررسی برنامه ششم توسعه در صحن مجلس اظهار داشت : طبق زمان‌بندی قرار بود این هفته بررسی لایحه برنامه ششم پایان یابد ، اما به نظر می‌رسد ، تا دو هفته آینده ادامه خواهد داشت ، بنابراین مقرر شد که کمیسیون تلفیق بودجه از هفته آینده در شیفت سوم عصر کار خود را آغاز کند . 
عضو کمیسیون برنامه و بودجه مجلس گفت : در حال حاضر جمع‌بندی کمیسیون‌های مختلف از لایحه بودجه انجام شده و به کمیسیون تلفیق بودجه ارجاع می‌شود . 
این نماینده مجلس در مورد کسری بودجه دولت تصریح کرد : 25 درصد از درآمدهای بودجه سال 95 محقق نشده است و مسئولان در اظهارات خود اطمینان می‌دهند در حوزه مالیات با توجه به پرداخت تسهیلات و سرمایه در گردش واحدهای تولیدی و بنگاه‌ها در 6 ماهه دوم وضعیت درآمدها حداکثر تا 85 درصد محقق شود . 
حسینی با بیان اینکه طرح جامع مالیاتی از 15 سال قبل مطرح بوده و قرار است تکمیل شود ، عنوان کرد : اراده سیاسی برای انجام این کار وجود دارد و پیشرفت‌های خوبی حاصل شده ، اما اطلاعات به صورت جزیره‌ای وجود دارد که طبق قانون باید در این زمینه تجمیع صورت بگیرد . 
عضو کمیسیون برنامه و بودجه مجلس با اشاره به اینکه لایحه بودجه سال 96 ، 20 تا 30 درصد از کل منابع کسری خواهد داشت ، گفت : این موضوع قابل کتمان نیست ، اما نمی‌توان هزینه‌ها را بیش از این انقباضی کرد و دولت از مکانیزم درآمد هزینه اعتبارات را تخصیص می‌دهد و بین بخش‌های جاری و عمرانی تقسیم می‌کند . 
وی راهکار کاهش کسری بودجه را کاهش هزینه‌ها ، شفاف‌سازی بودجه ، نظام بودجه‌ریزی مبتنی بر عملکرد دانست و افزود : بسیاری از فعالیت‌های اقتصادی درون حاکمیت و شرکت ها اتفاق می‌افتد و بیشترین فرار مالیاتی از درون این شرکت‌ها است که سعی شده با کاهش معافیت‌های مالیاتی به پایدارسازی منابع کمک کرد . 
خوش‌بینی بازار به افزایش قیمت طلا در هفته جاری 
به گزارش ایسنا ، در نظرسنجی هفتگی کیتکو از 18 تحلیلگر و معامله‌گر وال استریت ، شمار کسانی که افزایش قیمت طلا در هفته جاری را پیش‌بینی کردند برابر با کسانی بود که انتظار داشتند قیمت طلا کاهش پیدا کند و هر گروه هفت نفر یا 39 درصد بودند در حالیکه چهار نفر یا 22 درصد انتظار داشتند طلا ثابت بماند . 
در این بین 1230 سرمایه‌گذار خرد در نظرسنجی آنلاین کیتکو شرکت کردند که از میان آنها ، 822 نفر یا 67 درصد افزایش و 222 نفر یا 18 درصد کاهش قیمت طلا را پیش‌بینی کردند در حالیکه 186 نفر یا 15 درصد نظری نداشتند . 
برای هفته‌ای که گذشته 84 درصد از تحلیلگران و 69 درصد از سرمایه‌گذاران افزایش قیمت طلا را پیش‌بینی کرده بودند و نظرشان تا صبح جمعه درست بود . 
اما پس از اینکه گزارش اشتغال بخش غیرکشاورزی آمریکا برای ماه ژوییه منتشر شد ، ورق برای طلا برگشت . 
گزارش وزارت کار آمریکا نشان داد اقتصاد این کشور ماه گذشته 255 هزار شغل ایجاد کرده که بسیار بالاتر از رقم مورد پیش‌بینی اقتصاددانان برای این ماه بود . 
این گزارش احتمال افزایش نرخهای بهره از سوی بانک مرکزی آمریکا در سال جاری میلادی را تقویت کرد و باعث شد دلار قوی‌تر شده و قیمت طلا تحت فشار قرار بگیرد . 
در بازار نیویورک هر اونس طلا برای تحویل در دسامبر 23 دلار یا 1.7 درصد کاهش یافت و در 1344.4 دلار بسته شد . 
این کاهش چشمگیر طلا را به پایین‌ترین قیمت در حدود دو ماه و نیم گذشته رساند و رشد هفتگی این فلز را به حدود یک درصد کاهش هفتگی تبدیل کرد . 
با وجود کاهش چشمگیر قیمت طلا در روز جمعه ، بسیاری از کارشناسان بازار این فلز بر این باورند که این ضعف ادامه نخواهد یافت . 
به گفته کوین گردی ، رییس فونیکس فیوچرز ، بازار طلا تحت تاثیر آمار اشتغال قوی آمریکا قرار دارد با اینهمه احتمال افزایش نرخهای بهره در سال جاری بسیار اندک است . 
پیتر هاگ ، مدیر معاملات جهانی کیتکو متالز هم اظهار کرد آمار اشتغال ربطی به سیاست پولی بانک مرکزی آمریکا برای سپتامبر ندارد و انتظار می‌رود قیمت طلا در هفته جاری بالاتر از قیمت نهایی معاملات جمعه شود . 
طلا به افزایش نرخ‌های بهره حساس است زیرا نرخ‌های بهره بالاتر هزینه نگهداری این فلز را که بازدهی ندارد افزایش داده و از سوی دیگر با حمایت از ارزش دلار ، قیمت طلا را تحت فشار قرار می‌دهد . 
این فلز ارزشمند از ابتدای سال جاری میلادی تاکنون تحت تاثیر به تاخیر افتادن افزایش نرخهای بهره آمریکا و ابهامات اقتصادی که تقاضا برای دارایی‌های امن را تقویت کرده ، بیش از 27 درصد رشد قیمت داشته است . 
انتهای پیام 
نگرانی امریکا از لغو تابعیت شیخ عیسی قاسم 
تهران - ایرنا - یک سخنگوی وزارت خارجه امریکا روز دوشنبه تصمیم بحرین مبنی بر لغو تابعیت یک رهبر روحانی اکثریت شیعه این کشور را تصمیمی نگران‌کننده خواند . 
به گزارش خبرگزاری رویترز از واشنگتن ، جان کربی گفت : " ما از تصمیم امروز در مورد خلع تابعیت روحانی شیعه شیخ عیسی قاسم نگران شده‌ایم . 
هیچ شواهد و قرائنی در حمایت از این اقدام وجود ندارد . 
" این انتقاد در حالی صورت گرفت که بحرین یک متحد امریکا در خلیج فارس بوده و میزبانی ناوگان پنجم نیروی دریایی این کشور را به عهده دارد . 
حاج شیخ عیسی احمد قاسم درازی بحرانی معروف به شیخ عیسی قاسم عالم برجسته شیعه و رهبر شیعیان بحرین و رهبر معنوی انقلاب بحرین است . 
پس از آغاز انقلاب 25 بهمن بحرین در سال 1389 ، او در عمل رهبر این انقلاب شد . 
سخنرانی‌های او و خطبه‌های جمعه‌اش نقش تعیین کننده‌ای در انقلاب دارد . 
در جریان انقلاب بحرین ، وزارت دادگستری این کشور نامه‌ای توهین‌آمیز علیه وی منتشر کرد تا محبوبیتش را در میان مردم بسنجند مردم نیز چهارم شهریور 1390 نماز جمعه را در سراسر بحرین تعطیل کردند و تنها نماز شیخ قاسم برگزار شد . 
پس از آن‌که حمد بن عیسی آل خلیفه پادشاه بحرین مخالفانش را اندک خواند ، به دعوت شیخ عیسی قاسم تظاهراتی با عنوان « لبیک یا بحرین » با حضور بیش از نیم میلیون نفر در منامه برگزار شد . 
این تظاهرات بزرگ‌ترین تجمع تاریخ کشور بحرین بود که بیش از 50 % بحرینیان در آن حضور داشتند ، به طوری که راهپیمایی « همه‌پرسی » خوانده شد و این نخستین باری بود که خود شیخ عیسی قاسم در تظاهرات شرکت می‌کرد . 
شبک * * 1403 * * 1917 
افزایش روند اهداکنندگان خون در استان البرز 
مدیرکل انتقال خون استان البرز از روند افزایش اهداکنندگان خون در این استان خبر داد . 
به گزارش خبرگزاری فارس از کرج ، حسن حسینی ظهر امروز در حاشیه همایش دانش‌آموزی ترویج فرهنگ اهدای خون در البرز اظهار داشت : براساس تدابیر و برنامه‌ریزی‌های انجام شده شاهد افزایش روند اهدای خون در این استان هستیم که برای رسیدن به این مهم اقدامات فرهنگی مناسبی انجام شد و کارشناسان فرهنگی در این زمینه تلاش‌های بسیاری را انجام دادند . 
مدیرکل انتقال خون استان البرز اظهار داشت : براساس آمار موجود از ابتدای سال جاری تاکنون 40 درصد میزان اهدای خون در این استان با افزایش رو‌به‌رو بوده است . 
حسینی با اشاره به اینکه در این راستا از ابتدای سال جاری تاکنون 14000 نفر در البرز اهدای خون داشته‌اند بیان داشت : ترویج و نهادینه کردن بیش از پیش اهدای خون در بین آحاد مختلف جامعه باید به عنوان یکی از مهمترین اولویت‌ها باشد . 
وی ادامه داد : در این راستا باید تلاش کنیم تا فرزندان خود را از همان دوران کودکی به این فرهنگ مانوس کرده و با بیان مزیت‌های اهدای خون آنان را تشویق بر اهدای این مهم کنیم . 
مدیرکل انتقال خون استان البرز تاکید کرد : تمامی خون‌های اهدایی آزمایش شده و سپس مورد کاربرد قرار می‌گیرد و از این لحاظ بیمارانی که از این خون‌ها استفاده می‌کنند اطمینان خاطر داشته باشند . 
وی افزود : ما برای تامین فرآورده‌های خونی به‌تمامی گروه‌های خونی نیاز داریم و لازم است تا مردم به اهمیت موضوع اهدای خون توجه کامل و اساسی داشته باشند . 
این مسوول با بیان اینکه مردان بیشترین اهداکننده خون در کشور هستند تاکید کرد : بانوان نیز بدانند که با اهدای خون هیچ مشکلی برای آنان ایجاد نمی‌شود . 
حسینی ادامه داد : در این راستا و با توجه به معاینات انجام شده قبل از اهدای خون توسط پزشکان متخصص در صورت وجود مشکل ، پزشکان از اهدای خون ممانعت خواهند کرد . 
انتهای پیام / 2302 / خ 30 
آیا با اجرای LEZ طرح زوج و فرد لغو می‌شود ؟ 
سرانجام پس از کش وقوس‌ها و تغییرات فراوان اجرای طرح LEZ نهایی شد و اگر تا ساعات باقی‌مانده مشکلی در اجرای آن پیش نیاید ، LEZ برای تهرانی‌ها از اول مهرماه اجرا خواهد شد ، طرحی که همچنان اجرایش برای برخی از شهروندان ابهاماتی دارد که رییس پلیس راهنمایی و رانندگی به آن پاسخ داده است . 
به گزارش گروه وبگردی باشگاه خبرنگاران جوان ؛ سردار تقی مهری درباره اجرای طرح LEZ در پایتخت اظهارکرد : خوشبختانه زیرساخت‌ها و شرایط اجرای این طرح برای پلیس ایجاد شده و از هر زمانی‌که تصمیم به اجرای آن گرفته شود آن را اجرایی خواهیم کرد . 
در مرحله نخست این طرح خودروهای فاقد معاینه فنی اجازه ورود به محدوده طرح زوج و فرد را نخواهند داشت و در صورت ورود توسط دوربین‌های کنترل محدوده زوج و فرد جریمه خواهند شد . 
مهری درباره اینکه گفته می‌شود با اجرای طرح LEZ ، طرح زوج و فرد برداشته خواهد شد ، گفت : چنین اتفاقی نخواهد افتاد و طرح ترافیک و طرح زوج و فرد همچنان اجرا خواهد شد ، اما با اجرای LEZ دیگر خودروهای فاقد معاینه فنی یا خودروهای دارای برگه معاینه فنی نامعتبر نمی‌توانند وارد محدوده زوج و فرد شوند . 
رییس پلیس راهور ناجا خاطرنشان کرد : به عنوان مثال اگر خودرویی دارای پلاک زوج باشد و در روز زوج بخواهد وارد محدوده زوج یا فرد شود در صورتی که فاقد برگه معاینه فنی باشد ، اجازه ورود به این محدوده را نخواهد داشت و در صورت ورود جریمه خواهد شد . 
البته اگر خودرویی هم دارای برگه معاینه فنی معتبر باشد اما رقم سمت راست پلاکش با روز مورد نظر تطبیق نداشته باشد همچنان اجازه ورود به محدوده زوج و فرد را در روز مذکور نخواهد داشت . 
به گفته مهری ، طرح ترافیک نیز به قوت خود باقی است و با اجرای LEZ تغییری در آن ایجاد نخواهد شد . 
سردار سید تیمور حسینی ، رییس پلیس راهور تهران بزرگ نیز درباره اجرای LEZ در پایتخت گفت : از شهریور‌ماه جریمه خودروهای فاقد معاینه فنی در محدوده طرح زوج و فرد به وسیله دوربین‌ها آغاز شد اما این روند به شکل ارشادی بوده و نیازی به پرداخت مبلغ جریمه از سوی رانندگان وجود نداشت . 
حسینی افزود : اما برابر تصمیمات اتخاذ شده از مهرماه خودروهای فاقد معاینه فنی به وسیله دوربین‌های کنترل محدوده زوج و فرد جریمه شده و مبلغ جریمه نیز باید پرداخت شود و دیگر حالت ارشادی ندارد ، بر همین اساس افراد متخلف می‌بایست مبلغ 500 هزار ریال جریمه را پرداخت کنند . 
توسعه بازار تامین مالی ، شرط رونق صادرات 
تهران - ایرنا - خبرگزاری خبرآنلاین در یادداشت خود نوشت : در لایحه برنامه ششم توسعه ، نرخ رشد سالانه 22 درصدی برای صادرات غیر نفتی کالا و خدمات ( بدون میعانات گازی ) هدف‌گذاری شده است . 
در این یادداشت که روز سه‌شنبه به قلم یوسف حسن‌پور کارسالاری منتشر شد ، آمده است : برای دست‌یابی به این هدف ، دو دسته سیاست می‌توان پیشنهادکرد ؛ سیاست‌های قیمتی که عمدتا از طریق افزایش نرخ ارز اسمی صورت می‌پذیرد و دیگری سیاست غیرقیمتی شامل توسعه بازار تامین مالی ، توسعه بیمه‌ها ، توسعه زیرساخت‌ها و اصلاح ساختار بخش صنعت و . 
. 
است . 
این تصور که صرفا با افزایش نرخ ارز ، دستیابی به نرخ رشد مذکور تحقق می‌یابد غیرواقعی و برخلاف شواهد تجربی است چرا‌که یکی از الزامات تاثیر‌گذاری سیاست قیمتی مذکور ، توسعه بازار تامین مالی صادرات است . 
بررسی داده‌های 139 کشور طی سال‌های 2014 - 2010 که مشتمل بر 646 مشاهده است این حقیقت را نشان می‌دهد که بین درصدی از تولید ناخالص داخلی که صرف صادرات می‌شود و شاخص توسعه‌یافتگی بازار تامین مالی این دسته از کشورها ، همبستگی مثبت و معناداری وجوددارد . 
این بررسی در خصوص ترکیه نشان می‌دهد ، مسیر پیشرفت صادرات کالا و خدمات همزمان با پیشرفت بازار تامین مالی صادرات این کشور بوده است . 
این موارد و سایر شواهد بدست‌آمده این مساله را تایید می‌کند که شتاب بخشیدن به صادرات کالا و خدمات غیرنفتی ، توجه به مولفه‌های توسعه‌دهنده بازار تامین مالی صادرات به عنوان یکی از اولویت‌های اساسی دولت در طول برنامه ششم بشمارمی رود . 
بازار تامین مالی صادرات کشور در عین اینکه به لحاظ تحریم غرب با چالش‌هایی همچون فقدان روابط بانکی گسترده با کشورهای هدف ، عدم امکان اعطا تسهیلات بانکی به کشورهای واردکننده ، عدم اعطا تسهیلات بانکی توسط بانک‌های کشورهای واردکننده محصولات ایرانی ، عدم عضویت ایران در سازمان تجارت جهانی و به‌تبع آن عدم امکان استفاده از تسهیلات بانکی و تجاری مندرج در اساسنامه سازمان ، فقدان شعب بانک‌های خارجی در ایران مواجه است با یک سری مشکلات ساختاری همچون تنوع پایین خدمات مالی و بالا بودن هزینه این خدمات و عدم دسترسی صادرکنندگان به وام‌های بانکی مواجه بوده و کارایی لازم برای پشتیبانی برای رسیدن به ارزش صادرات به مرز 113 میلیارد دلاری را در انتهای برنامه ششم برخوردار نیست . 
برای عبور از این مشکل باید جریان منابع مالی در کشور به فعالیت‌هایی اختصاص یابد که بیشترین رقابت‌پذیری در صادرات را دارند . 
در این راستا یکی از تضمین‌ها ، وجود بخش مالی سالم و پیشرفته است . 
از این رو توسع بازار مالی کارآمد یکی از پیش نیازهای بسط صادرات است . 
عوامل متعددی بر توسعه بازار مالی موثر هستند ؛ براساس مطالعات مجمع جهانی اقتصاد ، در دسترس بودن خدمات مالی ، هزینه استفاده از خدمات مالی ، سهوت دسترسی به وام ، در دسترس بودن منابع مالی برای سرمایه‌گذاری مخاطره‌آمیز کارآفرینان ، استحکام مالی بانک‌های تخصصی ، تنظیم و نظارت بر بورس و حمایت‌های قانونی از حقوق قرض دهنده و قرض‌گیرنده ، ارکان اصلی پیشرفته بودن بازار مالی را تشکیل می‌دهند . 
همچنین ایجاد ظرفیت‌های لازم حقوقی ، سیاستی و مدیریتی تحول‌آفرین در بازار تامین مالی صادرات ضروری است . 
به‌طور مشخص برخی مسیرهای رو به جلو در نظام تامین مالی صادرات کشور می‌تواند توسعه فضای رقابتی بانک‌ها ، طراحی ابزارهای جدید مالی با تکیه‌بر تجارب جهانی ، افزایش سرمایه بانک‌های کارآمد و پشتیبانی‌کننده صادرات و اصلاح نرخ‌های تکلیفی سود تسهیلات پرداختی بانک‌ها به صادرات متناسب با فضای رقابتی حاکم بر بازارهای منطقه باشد . 
منبع : خبرگزاری خبرآنلاین / 4 آبان 95 اول * * 1577 انتشاردهنده : حسن حسین‌زاده 
تقدیر از برترین‌های آزمون سراسری در بوشهر 125 داوطلب بوشهری آزمون سراسری که رتبه زیر هزار کسب کرده‌اند ، تقدیر شدند . 
به گزارش خبرنگار گروه استان‌های باشگاه خبرنگاران جوان از بوشهر ، مراسم تقدیر از این افراد با عنوان جشن ستارگان امروز با حضور استاندار بوشهر برگزار شد . 
به گفته مدیرکل آموزش و پرورش استان بوشهر ، بر اساس آمارها در آزمون سراسری پارسال 112 داوطلب از استان بوشهر و امسال 125 نفر رتبه زیر هزار کسب کردند . 
ناصر کرمی افزود : شهرستان دشتستان با 39 نفر ، بوشهر با 26 نفر و گناوه با 19 نفر بیشترین رتبه‌های زیر هزار را در آزمون سراسری امسال داشته‌اند . 
وی با اشاره به اجرای طرح تقویت بنیه علمی ویژه داوطلبان آزمون سراسری در استان بوشهر گفت : این طرح با حمایت استانداری بوشهر و با اختصاص 15 میلیارد ریال اعتبار از محل اعتبارات آلایندگی و ارزش افزوده با همکاری دهیاری‌ها و شهرداری‌ها اجرا شد . 
کرمی ادامه داد : پارسال ابتدا 1656 دانش‌آموز در این طرح مشارکت کردند که هنگام جمع‌بندی مطالب تعداد آنها به شش هزارو 400 نفر رسید . 
اقتصاد درون‌زا و پویا با دستان و تلاش کارگران ایرانی شکل می‌گیرد وزیر دفاع گفت : اقتصاد درون‌زا ، مولد و پویا با دستان توانمند و تلاش کارگران ایرانی شکل می‌گیرد . 
به گزارش خبرگزاری فارس به نقل از اداره کل تبلیغات دفاعی وزارت دفاع ، سردار حسین دهقان وزیر دفاع و پشتیبانی نیروهای مسلح بمناسبت هفته کارگر در جمع کارکنان وزارت دفاع طی سخنانی از کارگران و صنعت گران زحمت‌کش در حوزه‌های مختلف صنعتی ، کشاورزی ، خدماتی بعنوان پایه و سرمایه اصلی صنعت و تولید کشور یاد کرد و گفت : همت ، پشتکار ، مهارت ، مقاومت ، اقدام و عمل کارگران ایران اسلامی تضمین‌کننده پیشرفت و تعالی و تحقق‌بخش سند چشم‌انداز بیست‌ساله کشور است . 
دهقان با گرامیداشت یاد و خاطره مجاهدت‌ها ، رشادت‌ها و ایثار خیل عظیم کارگران در صحنه‌های گوناگون انقلاب اسلامی بویژه هشت سال دفاع مقدس افزود : کارگران در آن دوران حماسی نه تنها در عرصه کار و تولید بلکه در عرصه رزم و جهاد در خطوط مقدم نیرد با تقدیم هزاران شهید و جانباز نقشی بی‌بدیل در رهایی کشور از اشغال متجاوزان بعثی ایفا کردند . 
وزیر دفاع با بیان اینکه صنعت دفاعی کشور نیز امروز مرهون کار ، تلاش و زحمات بی‌دریغ کارگران و صنعت گران این حوزه مهم و راهبردی است ، تصریح کرد : دستاوردهای سترگ وزارت دفاع در حوزه‌های موشکی ، هوایی ، زمینی و دریایی حاصل دست‌رنج ، همت و همیت صنعتگران و کارگران صنعت دفاعی است که با عشق و ایمان و دانش و فناوری نیازمندی بخش‌های مختلف دفاعی را به شایستگی تامین می‌کنند . 
دهقان ، توجه به نیازها و دغدغه‌های این قشر عزیز و عزتمند را بسیار حائز اهمیت و ضروری توصیف کرد و گفت : رفع دغدغه‌ها و ارتقا منزلت و معیشت کارگران از اولویت‌های اصلی دولت خدمت‌گذار به شمار می‌رود . 
وزیر دفاع تاکید کرد : امروز شریان‌های اقتصادی کشور نیازمند کار مضاعف و تلاش بی‌وقفه کارگران و صنعت گران توانمند این مرزو بوم است و ما با همه وجود خدمات و زحمات آنان را ارج نهاده ، قدردان آنان هستیم . 
دهقان گفت : اقتصاد درون‌زا ، مولد و پویا با دستان توانمند و تلاش کارگران ایرانی شکل می‌گیرد . 
وزیر دفاع در پایان با تبریک روز کارگر به همه کارگران خدوم و زحمتکش ایران اسلامی تاکید کرد : در مجموعه عظیم وزارت دفاع و صنایع وابسته ، کارگران و صنعتگران نقش‌آفرین ، نیروبخش قدرت دفاعی و تحکیم‌بخش اقتدار ملی هستند . 
انتهای پیام / 
وام مسکن دردی از مردم دوا نکرد 
کارشناس اقتصادی گفت : اعطای وام 160 میلیون‌تومانی تسهیلاتی مسکن با درآمد اقشار کم‌درآمد همخوانی ندارد . 
زینب رئوفی کارشناس اقتصادی در گفتگو با خبرنگار اقتصادی باشگاه خبرنگاران جوان ، در خصوص تاثیر وام 160 میلیونی مسکن بر بازار خرید ، گفت : اینکه صاحب‌خانه شدن مردم در اولویت و برنامه‌ریزی‌های اساسی دولت قرار گرفته اتفاق خوبی است ، چرا‌که بسیاری از اقشار کم‌درآمد جامعه منتظر فراهم شدن بستری برای صاحب‌خانه شدن هستند . 
این کارشناس اقتصادی در ادامه تصریح کرد : رقم وام 160 میلیون‌تومانی به ویژه بازپرداخت آن با شرایط درآمدی این اقشار همخوانی ندارد . 
رئوفی معتقد است بازپرداخت این وام‌ها کمتر از یک میلیون و پانصد تومان نخواهد بود این درحالی است که متوسط حقوق ماهیانه یک کارگر یک میلیون پانصد تا دو میلیون تومان است که این امر خود نشان از آن است که این دو با هم همخوانی ندارد . 
این کارشناس در پایان گفت : دولت باید برای شرایط بازپرداخت این وام کاری فکری اساسی کند . 
* * شوک وام 160 میلیونی به پیکره بی‌جان مسکن 
احمدرضا سرحدی ، کارشناس مسکن در گفتگو با خبرنگار اقتصادی باشگاه خبرنگاران جوان گفت : دو شرط اساسی برای بازخورد موفقیت‌آمیز وام مسکن ، توان باز پرداخت وام‌گیرنده و امکان تامین سرپناه با وام پرداختی است . 
وی در ادامه گفت : در وضعیت اقتصادی کنونی جامعه و وجود معضل بیکاری و درآمدهای پایین ، بسیاری از افراد قدرت بازپرداخت وام مذکور را نخواهند داشت . 
عضو اسبق هیئت رئیسه نظام مهندسی ساختمانی استان تهران ، تصریح کرد : در بسیاری از کشورهای پیشرفته جهان مردم برای تهیه مسکن از وام بهره می‌برنداما تفاوت ارزش مالی اقساط آن با اجاره بهای منزل خریداری شده 5 تا 10 درصد است و بدین صورت خرید خانه از اجاره آن بصرفه‌تر است . 
وی در ادامه افزود : باید در کشور ما نیز بستری فراهم شود تا تمام اقشار مختلف از پس پرداخت اقساط وام مسکن بر بیایند . 
رئیس اسبق هیئت مدیره تعاونی مسکن سازمان نظام مهندسی استان تهران با اشاره به لزوم سودآور بودن وام مذکور برای بانک‌ها ، افزود : بسیاری از بانک‌ها در عمل از پرداخت این وام شانه خالی می‌کنند و دلیل اصلی این امر رکود بازار و کمبود نقدینگی بانک‌ها و از طرفی فشار دولت برای پایین نگه‌داشتن سود وام‌های اعطایی است . 
وی ادامه داد : بنابراین در عمل تا بحال وامی چه با سپرده یکساله چه بدون آن از طرف بانک به مردم تعلق نگرفته است و بنظر می‌رسد سیاست عنوان نکردن پرداخت وام 160 میلیونی ، راهکاری برای تهییج بازار ساکت مسکن بوده است . 
سرحدی اذعان کرد : مسکن یک کالای اساسی و گران است و شوک‌های کوچک تاثیر زیادی در رونق گرفتن آن نخواهد داشت . 
انتهای پیام / 
ترکیه حضور نظامی در مناطق مرزی عراق را افزایش می‌دهد 
رئیس جمهوری ترکیه اعلام کرد ، کشورش در نظر دارد استقرار نیروهای خود در مناطق مرزی در عراق را تشدید بخشد . 
به 
گزارش ایسنا ، به نقل از خبرگزاری رویترز ، رجب طیب اردوغان ، رئیس جمهوری 
ترکیه از برنامه‌های کشورش برای افزایش حضور نظامی در شهر سیلوپی خبر داد . 
سیلوپی شهری کردنشین در استان شرناق ترکیه است که در نزدیکی مرز عراق واقع شده است . 
اردوغان همچنین خاطرنشان کرد : در صورتی که شهر تل عفر شاهد اقدامات خشونت‌طلبانه باشد ، واکنش ترکیه متفاوت خواهد بود . 
از سوی دیگر ، رئیس جمهوری ترکیه در مراسم افتتاح یک ایستگاه قطار در 
آنکارا گفت که در صورت تصویب پارلمان او هم قانون احیای مجازات اعدام را 
امضا خواهد کرد . 
وی در جمع هوادارنش تصریح کرد ، مهم نیست غرب درباره ترکیه چه می‌گوید زیرا حاکمیت ترکیه در اختیار ملت این کشور است . 
ماه مبارک رمضان 1437 هجری قمری به دهمین روز خود رسید تا با این امید که آثار روزه در این روزها در جسم و روحمان مشخص شده باشد ، به دعا برای بیماران بنشینیم و در این شب‌های نه‌چندان طولانی ، به کمک مستمندان بشتابیم . 
رسول خدا فرموده‌اند : « کسی که ماه رمضان را روزه بگیرد و از کارهای حرام و بهتان پرهیز کند ، خدا از او راضی شده و بهشت را بر او واجب می‌کند » و حضرت علی (ع) نیز فرموده‌اند : « روزه عبادتی است بین بنده و آفریدگارش که غیر از خدا کسی از آن آگاهی ندارد » . 
همچون مغرب‌های پیشین ، نخست اسماالله الحسنی و در ادامه نوای ربنا را می‌شنوید . 
امروز بر خلاف روزهای پیش که به مشاغل سخت می‌پرداختیم ، استثنایا به وضعیت یکی از قشرهای به شدت آسیب‌پذیر پرداخته‌ایم . 
زنانی و مردانی که به هر دلیل در خیابان‌ها می‌خوابند و یا در گرمخانه‌ها زندگی می‌کنند . 
در این ماه با گرسنگی و تشنگی اندکی به دشواری‌ها زندگی‌شان پی می‌بریم و امید که با اندک بهبودی در زندگی‌شان ، همراهی‌شان کنیم . 
فیلم : چهار نشانه که باید نگرانش باشیم . 
پس از این تصاویر ، نوای روح‌بخش اذان را با صدای زنده‌یاد استاد موذن‌زاده خواهید شنید . 
سپس دعای روزهای ماه مبارک رمضان و دعای روز دهم ماه مبارک تقدیمتان می‌شود . 
در دعای روز دهم رمضان می‌خوانیم : « اللهم اجعلنی فیه من المتوکلین علیک واجعلنی فیه من الفایزین لدیک واجعلنی فیه من المقربین الیک باحسانک یاغایه الطالبین » ؛ خدایا قرار بده مرا در این روز از متوکلان به درگاهت و مقرر کن در آن از کامروایان حضرتت و مقرر فرما در آن از مقربان درگاهت به احسانت‌ای نهایت همت جویندگان . 
در ادامه برای اندک آرامشی بیشتر در این ساعت پس از افطار ، موسیقی تلفیقی را با یک ساز ایرانی خواهید شنید و دید . 
در پایان نیز با نوای مرحوم کافی دعا می‌کنیم . 
در این لحظات ما را نیز در دعایتان فراموش نکنید . 
تنها علاج حسین است 
تنها علاج جدیدترین اثر حجت‌الاسلام سیدعلی اصغر علوی توسط نشر سدید منتشر شده است . 
به گزارش خبرگزاری فارس ، تنها علاج جدیدترین اثر حجت‌الاسلام سیدعلی اصغر علوی می‌باشد که به فاصله کوتاهی از توضیح الرسائل کریلا توسط نشر سدید ( انتشارات بسیج دانشجویی دانشگاه امام صادق علیه السلام ) منتشر شده است . 
کتاب تنها علاج اثر سیدعلی اصغر علوی با عنوان فرعی با امام حسین علیه السلام به همه‌جا می‌توان رسید ، سعی در نشان دادن راه‌حل پاره‌ای از مشکلات فعلی جامعه را دارد . 
در کتاب حاضر نویسنده به‌طور مشخص به سراغ مسائلی نظیر درک بهتر قرآن ، انسان 250 ساله ، تولید علم ، اقتصاد مقاومتی و … رفته است . 
در بخشی از مقدمه اثر می‌خوانیم : 
سخن آغازین این بود : با امام حسین به همه‌جا میتوان رسید ، ولی تاملات بعدی در سخنان بزرگان ، جلو تازه‌ای برای تحقیق و به محقق نشان داد که از توانستن به بایستن سوقمان میداد و باعث هجرت از وادی میشود به باید میشد : با امام حسین باید به همه‌جا رسید ! ؛ از این حقیقت چاره‌ای نیست ! 
هرزمان بشریت به بی‌چاره‌گی رسید ، مضطر حقیقی شده است و دعای مضطر هم مستجاب است : ( امن یجیب المضطر اذا دعاه ویکشف السو ) ( النمل / 62 ) آن روز خورشید ظهور در آستانه خانه جانمان خواهد تابید . 
آنچه در ادامه خواهید دید ، مجموعه‌ای نظام‌مند از نگاهی دوباره و فهمی دیگرگونه از کربلا ست که در مجموعه آثار عاشورایی به‌نام زیر خیمه حسین منعکس شده و در این سطور در منظومه‌ای کاملتر و جامعتر اجازه حضور یافته است . 
لازم به ذکر است چاپ اول این کتاب در 216 صفحه و به قیمت 10,000 تومان در بهار 95 منتشر شده است . 
برای تهیه این کتاب می‌توانید به پایگاه علمی - فرهنگی سدید مراجعه یا با شماره‌های 2166485850 ، 2166486120 و 9109805055 تماس حاصل فرمائید . 
انتهای پیام / و 
امیدوارم میرکریمی چندین سال متوالی دبیر جشنواره باشد 
امیدوارم میرکریمی چندین دوره دبیر باشد تا این رویداد فرهنگی به جایگاهی که لیاقت آن را دارد ، برسد . 
به گزارش خبرنگار حوزه سینما گروه فرهنگی باشگاه خبرنگاران جوان ؛ مجید مجیدی کارگردان سینما در حاشیه برگزاری اختتامیه سی و چهارمین جشنواره جهانی فیلم فجر در جمع خبرنگاران ، در خصوص کیفیت سینمای ترکیه در جواب خبرنگاری از این کشور گفت : سینمای ترکیه مستعد است و کما بیش با آن آشنا هستم . 
این کارگردان در مورد کیفیت برگزاری جشنواره جهانی امسال گفت : امسال سی و چهارمین دوره جشنواره فیلم فجر است ؛ اما دومین دوره‌ای است که بخش جهانی آن جدا شده و قدم‌های اول را برمی‌دارد . 
قدم‌هایی که برای شروعی خوب خود را آماده می‌کند . 
خوشحالم که میرکریمی برای سال آینده نیز انتخاب شد . 
امیدوارم میرکریمی چندین دوره دبیر باشد تا این رویداد فرهنگی به جایگاهی که لیاقت آن را دارد ، برسد . 
وی در خصوص نقاط‌ضعف جشنواره بیان کرد : قطعا هیچ کاری بدون عیب نمی‌شود ، اما باید حسن‌های کار را نیز ببینیم . 
نکته اصلی در مورد این جشنواره تخصصی شدن آن است که می‌تواند سطح سینما را به‌جهت تکنیکی ارتقا بدهد . 
این کارگردان در پاسخ به این سوال که اگر شما دبیر جشنواره جهانی بودید کدام بخش را قوی‌تر می‌کردید ، اظهار داشت : بخش « دارالفنون » را بسیار دوست داشتم . 
اولین بار فکر کردم با یک جلسه نمی‌توان به نتایج دلخواه رسید اما استمرار جلسات باعث شد ، مخاطبان استقبال خوبی از آن کنند . 
در نتیجه مشتاق بودم که برای دومین بار نیز جلسات ورک شاپ خودم را برگزار کنم . 
وی افزود : دوام جشنواره امسال را در مستقل بودن و رسیدن به تعریف مشخص می‌دانم . 
سال اول فقط مستقل شد ؛ اما خوشبختانه در سال دوم جهشش به سمت تخصصی شدن رفت . 
وی ادامه داد : بخش ملی برای مردم بیشتر جالب است ؛ اما بخش بین‌الملل بیشتر جنبه تخصصی دارد که می‌تواند برای رشد و ارتقای سینمای جهان و تاثیرگذاری آن بیشتر به چشم بیاید . 
همچنان‌که امسال « دارالفنون » را برگزار کردیم . 
انتهای پیام / 
بابک زنجانی به اوین بازگشت / حال متهم نفتی خوب است 
پایگاه خبری تحلیلی انتخاب ( Entekhab.ir ) : یک منبع آگاه قضایی صبح امروز از سلامت متهم نفتی پس از عمل جراحی خبر داد و گفت : بابک زنجانی به اوین بازگشته است و حال وی خوب است . 
به گزارش میزان ، صبح دیروز خبرهای تائید نشده‌ای مبنی بر عمل جراحی بابک زنجانی متهم ردیف اول پرونده فساد نفتی در برخی رسانه‌ها منتشر شد . 
ساعاتی بعد رسول کوهپایه زاده وکیل بابک زنجانی در رابطه با این خبر مدعی شد موکلش دو روز پیش به دلیل بیماری گوارشی تحت عمل جراحی قرار گرفته است و ادامه داد : اکنون اقدامات ترخیص بابک زنجانی در حال انجام است و وی به اوین منتقل می‌شود . 
یک منبع آگاه قضایی صبح امروز در گفت‌وگو با خبرنگار گروه حقوقی و قضایی خبرگزاری میزان از سلامت متهم نفتی پس از عمل جراحی خبر داد و گفت : بابک زنجانی به اوین بازگشته است و حال وی خوب است . 
دی ماه سال 93 بود که سخنگوی قوه قضائیه در نشست خبری خود با خبرنگاران از صدور قرار مجرمیت بابک زنجانی خبر داد و گفت : قرار مجرمیت بابک زنجانی 2000 صفحه است و باید هر صفحه مطالعه شود و زمان می‌برد تا تائید شود و پرونده بسیار سنگین و شامل 209 جلد است که با ملزومات آن هر جلد 200 صفحه دارد . 
کشف 80 قطعه مینا از قاچاقچیان در زاهدان 
مدیر کل حفاظت محیط زیست سیستان و بلوچستان گفت : ماموران یگان حفاظت محیط زیست زاهدان 80 قطعه پرنده مینا از قاچاقچیان پرنده در این شهرستان کشف و ضبط کردند . 
کشف 80 قطعه مینا از قاچاقچیان در زاهدان 
شهر محیط‌زیست ایران - همشهری آنلاین : مدیر کل حفاظت محیط زیست سیستان و بلوچستان گفت : ماموران یگان حفاظت محیط زیست زاهدان 80 قطعه پرنده مینا از قاچاقچیان پرنده در این شهرستان کشف و ضبط کردند . 
به گزارش روز سه‌شنبه اداره کل حفاظت محیط زیست سیستان و بلوچستان ، سعید محمودی اظهار داشت : ماموران یگان حفاظت زاهدان در گشت‌های شبانه‌روزی خود در مناطق و مسیرهای استان موفق به کشف این محموله غیر مجاز پرندگان شدند . 
وی ادامه داد : در این رابطه یک نفر متخلف دستگیر و پس از تکمیل مدارک و مستندات تحویل مقام قضایی شد . 
یک میلیون و 489 هزار و 590 هکتار معادل 9.7 درصد از کل مساحت سیستان و بلوچستان منطقه حفاظت‌شده و تحت نظارت سازمان حفاظت محیط زیست قرار دارد . 
گونه‌های جانوری و گیاهی استان در 13 منطقه شامل پناهگاه حیات وحش ، مناطق حفاظت‌شده ، آثار طبیعی ملی و مناطق شکار ممنوع شامل مناطق حفاظت شده گاندو ، جنگلی شیله ، جنگلی بیرک و جنگلی پوزک ، مناطق شکار ممنوع بزمان ، بلبل آب نصرت‌آباد ، مک سرخ و پزم و پناهگاه حیات وحش هامون و آثار طبیعی ملی تفتان ، پیرگل خاش ، سرو زربین سنگان و گل‌فشان تنگ کنارک زیست می‌کنند . 
بر اساس آخرین بررسی‌های صورت‌گرفته ، تاکنون بیش از 85 گونه پستاندار ، 102 گونه خزنده ، بیش از 360 گونه پرنده آبزی و غیرآبزی و پنج گونه دو زیست در مناطق حفاظت شده خشکی و آبی سیستان و بلوچستان شناسایی شده است . 
جنگل حرا ، بسترهای علفی ، سواحل شن و ماسه‌ای ، رودخانه‌ها و تالاب‌ها از مهم‌ترین زیستگاه‌های گونه‌های جانوری سیستان و بلوچستان است . 
این استان به سبب همسایگی با دو کشور افغانستان و پاکستان همواره مورد توجه قاچاقچیان و سودجویان قرار دارد به گونه‌ای که برخی افراد پرندگان زینتی را از کشورهای همجوار به این استان وارد و سپس به استان‌های داخلی کشور و یا از طریق آب‌های آزاد به کشورهای حوزه خلیج فارس و دریای عمان انتقال می‌دهند . 
وزیر نفت به استیضاح تهدید شد 
پایگاه خبری تحلیلی انتخاب ( Entekhab.ir ) : نایب رئیس کمیسیون اقتصادی مجلس گفت : اگر موضوع هشدار قراردادهای جدید نفتی که از سوی نمایندگان مطرح شده جدی گرفته نشود بحث استیضاح وزیر نفت را قطعا مطرح خواهیم کرد . 
حجت‌الاسلام سیدناصر موسوی لارگانی نماینده مردم فلاورجان و عضو کمیسیون اقتصادی مجلس شورای اسلامی در گفت‌وگو با فارس ، با اشاره به الگوی قراردادهای جدید نفتی اظهار داشت : ما در این رابطه نشستی با حضور کارشناسان مربوطه داشتیم و همچنین نامه‌ای با امضای تعداد زیادی از نمایندگان تقدیم هیات رئیسه شد . 
وی افزود : حقیقتا قراردادهای جدید نفتی ضربه سنگینی به حیثیت نظام و شعاری که همواره در شروع و پیروزی انقلاب ( استقلال ، آزادی ، جمهوری اسلامی ) وارد می‌کند . 
این قراردادها اگر با شرکت‌های استعمارگر منعقد شود استقلال ما را زیر سوال می‌برد . 
نایب رئیس کمیسیون اقتصادی مجلس شورای اسلامی همچنین تصریح کرد : در درجه اول درخواست ما از وزیر نفت و دولت این است که این قراردادها لغو شود چرا‌که به مصلحت نظام و مردم نیست که ادامه پیدا کند ، ولی اگر توجهی به این درخواست نشود به گونه‌ای دیگر عمل می‌کنیم . 
موسوی لارگانی بر همین اساس اضافه کرد : البته مجلس شورای اسلامی در این زمینه ورود کرده و یک طرح دو فوریتی به امضای تعداد زیادی از نمایندگان رسیده که قطعا به تصویب می‌رسد اما اگر به نکاتی که نمایندگان اشاره کردند توجه نشود ، سوال و استیضاح وزیر حتما مطرح می‌شود و نمایندگان قطعا از بعد نظارتی ورود خواهند کرد . 
وی در خاتمه عنوان کرد : ما مایل هستیم که این موضوع با تعامل انجام شود ولی اگر به هشدارها توجه نشود وارد بحث استیضاح وزیر خواهیم شد . 
مخالفان دولت ، از نهضت سخنرانی تا فعالیت در شبکه‌های اجتماعی / منابع مالی از کجاست ؟ 
پایگاه خبری تحلیلی انتخاب ( Entekhab.ir ) : روزنامه آرمان نوشت : فعالیت شبکه‌های مخالف دولت به‌نحوی است که برخی خبرها از فعالیت 3000 سایت ضد دولتی با بودجه 10000 میلیارد ریالی برای تخریب برنامه‌ها و اقدام‌های دولت حسن روحانی حکایت دارد . 
به گزارش انتخاب ، از‌جمله اقدامات رهبران این شبکه‌ها اعزام سخنرانانی به مراسم مخالفان دولت است ؛ سخنرانانی که مواضع آنها بر همگان مشخص است . 
معرفی این تشکیلات در سایت آن چنین است :« شبکه اعزام اساتید عمار مجموعه‌ای فرهنگی تبلیغی در جبهه انقلاب اسلامی است که در حوزه‌های تخصصی و در قالب مجموعه‌ای مردم نهاد ، با استفاده از تجربه موفق موسسات فرهنگی موثر در این عرصه فعالیت خود را در تابستان 1395 آغاز نمود . 
هدف از راه‌اندازی این شبکه ارائه خدمات و تسهیلات به مجموعه‌ها در دعوت از اساتید حوزه‌های تخصصی ، و ارائه خدمات جانبی به اساتید برای بهره‌گیری مناسب‌تر از زمان و توان خود در جهت تاثیرگذاری حداکثری می‌باشد . 
» یکی از اهداف شبکه‌سازی جذب نیرو و عضو است ، چنان‌که بخشی از سایت به این امر اختصاص داده شده و آمده است : « اساتید محترم ، درصورتی‌که تمایل به همکاری با شبکه اعزام سخنران و استاد عمار دارند می‌توانند با تکمیل فرم زیر و ارسال رزومه خود ، پس از طی مراحل توسط شبکه عمار همکاری خود را آغاز نمایند . 
» و نکته جالب آنجاست که در این بخش اشاره‌ای به میزان توانایی افراد برای حضور در پشت تریبون نشده است ! 
فعالیت در فیس‌بوک 
؛ افتخار آقای سخنران ! 
نکته قابل‌تامل در اسامی سخنرانان به رزومه آنها بازمی‌گردد ، چنان‌که در یکی از این رزومه‌ها در بخش فعالیت‌ها آمده است : « فعال شبکه‌های مجازی اعم از فیس‌بوک ، گوگل‌پلاس و اینستاگرام » همگان واقف هستند حضور و فعالیت در فیس‌بوک امری غیرقانونی است . 
سخنران مورد نظر که فعالیت در فیس‌بوک جزو رزومه آن است ، در یک خبرگزاری اصولگرا هم دارای سمتی است ، یعنی همان خبرگزاری که چندی پیش در خبری آورده بود : « فیس‌بوک ، مخوف‌ترین شبکه جاسوسی است » پشتیبانان تشکیلات چه کسانی هستند ؟ 
البته مشخص است که پشتیبانان چنین تشکیلاتی خود را در عرصه عمومی معرفی نخواهند کرد اما در صفحه نخست برخی از مخالفان شناخته‌شده دولت به تحسین عملکرد این شبکه پرداخته‌اند ، چنان‌که به نقل از حسن عباسی نوشته شده است : « جهاد کبیر یعنی کوشش در عدم تبعیت از کفار . 
مجاهد کبیر یعنی عمار یاسر که می‌کوشید تا مانع تبعیت لشکر مسلمین از قواعد بازی کفر‌آمیز عمروعاص گردد . 
از این رو عمارها متولی جهاد کبیرند . 
» یا به نقل از وحید جلیلی آورده شده است :« تبیین حقیقت و توجه به محتوا و کلام فارغ از حجاب عنوان‌ها و شهرت‌ها باید وجهه همت دوستان شبکه اعزام سخنران عمار باشد و این امر با توجه ویژه به رویش‌های انقلاب قابل تحقق است . 
» حجت‌الاسلام پناهیان هم این‌چنین گفته است :« امروز نیازمند آن هستیم که دایره سخنرانان و چهره‌های مبلغ انقلابی توسعه یابد و چهره‌های جدید توانمند و متخصصی که رویش‌های انقلاب هستند به جامعه معرفی شوند و منحصر در طلاب و علما نماند . 
» منابع مالی از کجاست و چه کسی باید پاسخ دهد ؟ 
فارغ از پشتیبانان مالی این شبکه باید بار دیگر به آن 3 هزار سایتی بازگشت که گفته شده است با 10 هزار میلیارد ریال بودجه فعالیت می‌کنند و منابع مالی آن‌ها نامشخص است . 
سوالی هم از سوی برخی مطرح می‌شود که چرا با این طیف‌ها که به تخریب منتخب مردم می‌پردازند برخوردی صورت نمی‌گیرد و پاسخی به این سوال داده نمی‌شود که چه جریانی پاسخگوی تخریب چهره نماینده ایران در داخل است که اثراتی در تعاملات بین‌المللی دارد ؟ 
مجلس ترکیب اعضای شورای پول و اعتبار را اصلاح کرد 
مجلس شورای اسلامی در جریان رسیدگی به لایحه تنظیم برخی از احکام برنامه‌های توسعه کشور ، ترکیب اعضای شورای پول و اعتبار را اصلاح کرد . 
به گزارش خبرنگار پارلمانی ایسنا ، ترکیب اعضای شورای پول و اعتبار به شرح زیر اصلاح شد : 
الف - وزیر امور اقتصادی و دارایی یا معاون وی 
ب - رئیس کل بانک مرکزی جمهوری اسلامی ایران 
پ - قائم مقام یا یکی از معاونان بانک مرکزی با معرفی رئیس کل 
ت - رئیس سازمان مدیریت و برنامه‌ریزی کشور یا معاون وی 
ث - وزیر صنعت ، معدن و تجارت 
ج - دو نفر از وزرا به انتخاب هیات وزیران 
چ - رئیس هیات عامل صندوق توسعه ملی 
ح - دو نفر کارشناس خبره و متخصص در حوزه‌های اقتصادی ، پولی ، بانکی با 15 سال سابقه‌ی فعالیت علمی و اجرایی در زمینه پولی و بانکی به پیشنهاد رئیس کل بانک مرکزی جمهوری اسلامی ایران و تایید رئیس جمهور به مدت دو سال که انتخاب مجدد آنها بلامانع است . 
خ - یک نفر مجتهد آشنا به مسائل مالی و پولی با معرفی شورای عالی حوزه‌های علمیه ، 
د - دادستان‌کل کشور یا معاون وی 
ذ - رئیس اتاق بازرگانی ، صنایع و معادن و کشاورزی ایران 
ر - رئیس اتاق تعاون جمهوری اسلامی ایران 
ز - نمایندگان کمیسیون‌های اقتصادی و برنامه و بودجه و محاسبات مجلس شورای اسلامی هر کدام یک نفر به عنوان ناظر با انتخاب مجلس 
بر اساس این گزارش در تبصره ذیل این ماده که ریاست شورا بر عهده رئیس کل بانک مرکزی جمهوری اسلامی ایران است . 
انتهای پیام 
بسته خبری سرویس ورزشی ایسنا در شانزدهم آذر 
به گزارش ایسنا ، در شانزدهم آذرماه یکی از مهمترین خبرهایی که بر روی خروجی ایسنا قرار گرفت نوید وزیر ورزش و جوانان درباره پیگیری مجدد حضور بانوان بسکتبالیست در میادین بین‌المللی و رسمی بود . 
مربیان و بازیکنان تیم ملی فوتسال بعد از گذشت دو ماه هنوز هم به موضوع پاداش‌ها معترض‌اند . 
سید مهدی رحمتی دروازه‌بان تیم استقلال ، در حالی از خداحافظی از فوتبال سخن گفت که به دلیل گرفتن عکسی با یک هوادار آن هم ماه‌ها قبل حواشی زیادی برای او ایجاد شده است . 
رحمتی و اصرار بر یک اشتباه تکراری 
بیان اینکه " اگر عده‌ای با من مشکل دارند ، از فوتبال خداحافظی می‌کنم " از سوی دروازه‌بان استقلال یادآور ماجراهایی است که منجر به جدایی همیشگی او از تیم ملی شد . 
سنگین‌ترین محرومیت‌ها در تاریخ فوتبال + فیلم حرکت‌های زشت بازیکنان در زمین مسابقه باعث شده است که محرومیت‌های سنگینی برای بازیکنان در نظر گرفته شود . 
ترفند فدراسیون فوتبال بازهم جواب نداد ! 
وزارت ورزش و جوانان با رد ادعای فدراسیون فوتبال مبنی بر پرداخت پاداش ملی‌پوشان فوتسال ، اعلام کرد پاداش واریز شده از سوی وزارت ورزش بوده است . 
سلطانی فر : موضوع دختران بسکتبالیست را همچنان پیگیرم 
وزیر ورزش و جوانان گفت که همچنان پیگیر موضوع حضور بین‌المللی دختران بسکتبالیست در رقابت‌های رسمی است . 
دیدار دوستانه برزیل - کلمبیا برای کمک به خانواده قربانیان سقوط هواپیما 
دو تیم برزیل و کلمبیا برای کمک به خانواده قربانیان سقوط هواپیما قرار است در دیداری دوستانه برابر هم قرار بگیرند . 
یکی از سه تفنگدار فوتبال خوزستان درگذشت 
حسین کمائی ، پیشکسوت فوتبال خوزستان و بازیکن اسبق تاج اهواز و تهران ، دار فانی را وداع گفت . 
موافقت عربستان با برگزاری بازی در خاک عراق 
فدراسیون فوتبال عربستان اعلام کرده است که مشکلی برای بازی در خاک عراق ندارد . 
مواد غذایی عرضه شده به تماشاگران المپیک ریو سالم نبوده است 
محققان دانشگاهی اعلام کردند که غذاها و نوشیدنی‌هایی که در بازی‌های المپیک و پارالمپیک 2016 ریو به تماشاگران عرضه شده بود به اندازه کافی سالم نبودند . 
انتهای پیام 
ویسی در مسیر سال گذشته 
به گزارش ورزش سه ، تیم فوتبال استقلال خوزستان فصل گذشته رقابت‌ها را با باخت در مقابل سپاهان اصفهان و با نتیجه یک بر صفر شروع کرد . 
ویسی در دوبازی بعدی به 6 امتیاز مقابل پرسپولیس تهران و فولاد خوزستان دست یافت . 
در ادامه شاید خود این مربی هم باور نمی‌کرد که با کسب نتایج درخشان به سمت قهرمانی حرکت کند اما این اتفاق برای ویسی و شاگردانش در خوزستان رخ داد و در نهایت استقلال خوزستان بود که به قهرمانی لیگ پانزدهم رسید . 
با پایان لیگ پانزدهم ویسی به تیم سپاهان آمد و در ابتدا دست به تغییرات گسترده زد تا در این تیم هم‌سبک مربیگری خود را دنبال کند . 
نکته جالب این بود که تیم سپاهان در دیدار اول خود برابر پدیده بازی را واگذار کرد ولی در بازی دوم و سوم بازی به بازی بهتر شد و دو برد از دیدار برابر نفت تهران و استقلال خوزستان در مقابل شاگردانش سابقش ، ویسی و سپاهان را به عنوان مدعی قهرمانی معرفی کرد . 
تیم سپاهان تا اینجای مسابقات یک تیم منسجم و یکدست بوده و به خوبی نشان داده اگر بتواند به همین روند ادامه دهد ، توانایی کسب عنوان قهرمانی را دارد . 
البته باید تا انتهای فصل منتظر بمانیم و ببینیم که چه تیم‌هایی به عنوان مدعیان عنوان قهرمانی شناخته می‌شوند . 
جذب سرمایه‌گذار در روستای پایلوت اقامتگاه بوم گردی 
به گزارش ایسنا ، حسین سروری در نشست خبری به مناسبت فرارسیدن هفته دولت ، اظهار کرد : جنت رودبار به عنوان روستای پایلوت اقامتگاه بوم گردی کشور معرفی شده که دو سرمایه‌گذار داخلی نیز برای آن جذب شده است . 
وی از افتتاح تصفیه‌خانه آب با اعتبار 31 میلیارد و 600 میلیون تومان به عنوان مهم‌ترین طرح هفته دولت در این شهرستان دانست و تصریح کرد : این طرح در سال‌های گذشته در دو مرحله به بهره‌برداری رسید و در دولت جدید مرحله اجرایی آن انجام شد . 
برای اصلاح شبکه‌های آب نیاز به 20 میلیارد تومان اعتبار بود . 
فرماندار رامسر خاطرنشان کرد : سه طرح از بخش خصوصی در گردشگری در حال اجراست . 
افتتاح دهکده ساحلی با اعتبار 20 میلیارد ریال یکی از پرجاذبه‌ترین مکان‌های گردشگری است . 
بازسازی آبگرم‌های معدنی ظرفیت مناسبی برای جذب گردشگر است و این طرح از طرح‌های سرمایه‌گذاری در رامسر است . 
وی ادامه داد : به‌دنبال پیگیری تکمیل آب گرم‌های سادات شهر و کتالم در هتل رامسر بودیم که به پایان رسید و فعال‌سازی آب گرم معدنی کش و سنگ بنه با اعتبار 5 میلیارد ریال نیز انجتم شد . 
همچنین طرح مجتمع آب‌درمانی ساداتشهر از سوی سرمایه‌گذار خصوصی با خرید زمین‌های اطراف و پیشرفت فیزیکی بیش از 20 درصد در حال انجام است . 
فرماندار رامسر درباره طرح ساحل طلایی نیز خاطرنشان کرد : طرح دریای ساحل طلایی با هزینه 10 میلیارد ریال برای ایجاد زیرساخت‌ها انجام می‌شود و 30 نفر در بخش‌های مختلف این طرح اشتغال‌زا مشغول شدند . 
وی افزود : اجرای سه جشنواره ملی گل گاو زبان موجب تحول اقتصادی مناسبی در منطقه شد و توجه جوانان به طرح تولید ، بسته‌بندی و فرآوری گیاهان داخلی بسته‌بندی از عملکرد این دولت بوده است . 
فرماندار رامسر تصریح کرد : برای واحد تولیدی فرش دست بافت 10 میلیارد ریال و هتلداری و گردشگری 50 میلیارد ریال هزینه شده است و ساخت محوطه آموزش فنی و حرفه‌ای شهرستان رامسر نیز در مراحل پایانی قرار دارد . 
وی از انتخاب رامسر به عنوان یکی از هفت شهر نمونه گردشگری کشور خبر داد و گفت : در سایه تلاش‌های مدیران شهرستان ، این امر صورت گرفت . 
فرماندار رامسر افزود : ساختمان کلینیک ویژه تخصصی با 30 درصد پیشرفت فیزیکی در حال اجراست . 
باید شاهد سرویس‌دهی بیشتر و بهتر به مردم باشیم . 
این مسئول درباره طرح دریای جدید در رامسر گفت : طرح دریای جدید در سواحل باغ ملی با سرمایه‌گذاری بخش خصوصی با هزینه 300 میلیون تومان در هفته دولت افتتاح می‌شود . 
انتهای پیام 
یک ایرانی عامل تیراندازی در تگزاس . 
پایگاه خبری تحلیلی انتخاب ( Entekhab.ir ) : . 
پلیس آمریکا اعلام کرد عامل تیراندازی و گروگانگیری روز گذشته در آماریلوی تگزاس یک ایرانی بوده است . 
به گزارش فاکس نیوز ، کارگر فروشگاه وال مارت که روز گذشته دو کارمند این فروشگاه را با اسلحه گرم گروگان گرفت و در نهایت با شلیک گلوله پلیس کشته شد ، یک مهاجر ایرانی مقیم آمریکا بوده است . 
یکی از بستگان وی در گفتگو با روزنامه آماریلو گلوب نیوز گفت : محمد مقدم ، 45 ساله ، هشت سال پیش به همراه خانواده از ایران به آماریلوی تگزاس مهاجرت کرده بود و در سال 2014 نیز یک خانه در آماریلو خریده بوده است . 
بر اساس این گزارش وی قبل از این واقعه هیچ سابقه کیفری یا جنایی نداشته است . 
مقامات این واقعه را « رویداد خشونت‌بار در محل کار » می‌نامند . 
او بیش از ده سال در این فروشگاه مشغول کار بوده است . 
عادل ، پسر 30 ساله مقدم ، به گلوب نیوز گفت که امروز پدرش را دیده است که خوشحال و خندان بعد از خوردن صبحانه سرکار رفته است . 
مقامات می‌گویند مقدم هنگامی‌که مدیر فروشگاه و یک کارمند دیگر را گروگان گرفته است ، یک سلاح کمری همراه داشته است . 
ستوان اریک بوهانان ، هماهنگ‌کننده دایره جرایم ویژه پاتر - راندال گفت : تا جایی که ما اطلاع داریم ، این قضیه به ترفیع مربوط است و احتمالا با درخواست ترفیع او مخالفت شده بود . 
پلیس گفت که هیچ ردی از ارتباط این قضیه به تروریسم وجود ندارد و مقامات بعد از جستجوی خانه و خودرو مقدم ، چیز مشکوکی پیدا نکردند و هر دو گروگان نیز سالم هستند . 
همسایه مقدم نیز وی را مردی آرام توصیف کرد و گفت وی در سال 2015 پیوند کبد داشته است . 
او به گلوب نیوز گفت : اصلا انتظارش را نداشتم . 
آدم اصلا نمی‌فهمد همسایه‌اش چه خواهد کرد . 
مقدم پیش‌از نقل‌مکان با همسرش لیلا قاچلو ، دختر 27 ساله‌اش عاطفه و پسرش عادل به آماریلو ، مدتی در برانکس زندگی کرده بود . 
همسر مقدم نیز کارمند وال مارت است . 
منبع : باشگاه خبرنگاران . 
رستمی با دوپینگ وزنه‌بردار روس ، نایب‌قهرمان المپیک 2012 شد . 
پایگاه خبری تحلیلی انتخاب ( Entekhab.ir ) : . 
مدال برنز وزنه‌بردار کشورمان در المپیک 2012 لندن پس از مثبت اعلام شدن تست دوپینگ وزنه‌بردار روسیه تبدیل به نقره شد . 
به گزارش انتخاب ؛ فدراسیون جهانی وزنه‌برداری اسامی 10 ورزشکار دوپینگی این رشته را اعلام کرد که در بین آنها اسم « آپتی آخادوف » وزنه‌بردار روس‌تبار اهل چچن در دسته 85 - کیلوگرم نیز دیده می‌شود . 
آخادوف در المپیک 2012 لندن بالاتر از کیانوش رستمی به مدال نقره رسید اما مدال نقره المپیک لندن به‌نام کیانوش رستمی ثبت خواهد شد . 
در بین وزنه‌برداران دوپینگی نام « ایلیا ایلین » وزنه‌بردار 28 ساله قزاق که دو مدال طلا از المپیک‌های پکن و لندن را در اختیار دارد نیز به چشم می‌خورد . 
افزایش سرانه بهداشت و درمان هر البرزی 
به گزارش ایسنا و به نقل از روابط عمومی استانداری البرز ، « سیدحمید طهائی » در نخستین جلسه هیئت رئیسه دانشگاه پیام نور کشور که در دانشگاه پیام نور کرج برگزار شد ، با ابراز خرسندی از برپایی این نشست به میزبانی استان ، گفت : فعالیت‌های دانشگاه پیام البرز از پایتخت مجزا نیست ، این استان به لحاظ آموزشی ، تحقیقات و پژوهشی دارای استعدادهای قابل توجهی است و به عنوان هاب دارویی کشور معرفی می‌شود . 
وی افزود : در حوزه آموزش عالی اهتمام جدی برای حل معضلات دانشگاه‌ها می‌شود و این تلاش تداوم دارد . 
استاندار البرز با اشاره به ضرورت بکارگیری تحقیقات دانشگاهی جهت رفع مشکلات استان تصریح کرد : طرح‌های مربوط به دانشگاه پیام نور که در ارتباط با استان است باید ارائه و مطالعه شود تا استان نیز پیگیری لازم برای پیشنهادات را داشته باشد . 
وی افزود : برخی تولیدات دارویی برای نخستین بار در البرز به بهره‌برداری رسیده همچنین در حوزه کشاورزی نیز دارای استعدادهای بسیار خوبی بوده و در بخش‌هایی دارای رتبه‌های اول و دوم کشور هستیم . 
استاندار البرز با اشاره به کمبود منابع مالی و اعتبارات در رابطه با سند زمین دانشگاه پیام نور نیز از پیگیری‌های لازم در این زمینه خبر داد . 
طهائی همچنین گفت : منطقه طالقان یکی از نقاط گردشگری این استان است می‌تواند مرکزی برای اسکان پژوهشگران و انجام تحقیقات علمی آنان باشد . 
استاندار البرز در بخش دیگری رشد جمعیت و لزوم ایجاد زیرساخت‌ها به تناسب این شرایط را مورد اشاره قرار داد و گفت : دولت تدبیر و امید در خصوص تقویت سرانه‌های بهداشت و درمان و افزایش تخت‌های بیمارستانی استان البرز اقدامات بی‌نظیری انجام‌داده است و تا پایان دولت یازدهم یک تخت به ازای هر هزار نفر در این استان ایجاد خواهد شد . 
« علی‌اصغر رستمی ابوسعیدی » رئیس دانشگاه پیام نور در جلسه هیئت رئیسه دانشگاه پیام نور کشور حضور داشت و از صدور مجوز دانشگاه پیام نور برای ایجاد هاب بین‌المللی در کشور خبر داد . 
مراسم کلنگ‌زنی ستاد مدیریتی نظارت بر واحدهای دانشگاه پیام نور استان البرز نیز با حضور مسئولان انجام شد . 
انتهای پیام 
اردوغان رسما عراق را تهدید کرد 
پایگاه خبری تحلیلی انتخاب ( Entekhab.ir ) : رئیس جمهوری ترکیه تهدید کرده است در صورتی که ائتلاف جهانی ضد داعش با مشارکت ارتش ترکیه در عملیات آزادسازی شهر موصل عراق مخالفت کند ، این کشور از یک طرح جایگزین استفاده می‌کند . 
به گزارش خبرگزاری فرانسه ، « رجب طیب اردوغان » رئیس جمهور ترکیه اعلام کرد کشورش مصمم است با ائتلاف آمریکایی در عملیات آزادسازی « موصل » شرکت کند ، اما در صورت مخالفت آن‌ها ، آنکارا به نقشه‌های « ب » و « ج » متوسل خواهد شد . 
اردوغان : ترکیه آماده پیوستن به ائتلاف بین‌المللی در عراق است رجب طیب اردوغان با اشاره به شرکت ارتش ترکیه در عملیات آزادسازی موصل گفت آماده پیوستن به ائتلاف بین‌المللی در عراق بوده در صورت رد شدن این پشنهاد ، آمادگی اجرای پلان دوم یا سوم را نیز داریم . 
آناتولی نوشت : رجب طیب اردوغان رئیس جمهور ترکیه طی سخنانی در جمع مردم شهرستان کیلیچ ارسلان در استان قونیه گفت : ما برای بقا و حفظ یکپارچگی عراق و پیوستن به ائتلاف بین‌المللی مصمم هستیم . 
نیروهای ائتلاف اگر سربازان ما را نپذیرند ، طرح دومی را اجرا خواهیم کرد و اگر آن نیز موثر واقع نشد ، با نقشه سومی وارد عمل خواهیم شد . 
بنابراین همه بدانند که جمهوری ترکیه ، یک دولت قبیله‌ای نیست . 
برخی می‌گویند سربازان ترک باید از بعشیقه عراق خارج شوند . 
ما که بدون اجازه به آنجا نیامده‌ایم ، بلکه شما ما را دعوت کردید . 
حالا می‌گویید بروید ، درحالی که آنجا هم نژادان من و برادران ترکمن ، عرب و کرد من زندگی می‌کنند . 
آقای العبادی در سفر خود به ترکیه همین موضوع را مطرح و از ما طلب کمک کرد . 
بعضی کشورها که با استفاده از گروه‌های تروریستی بر ما فشار می‌آورند ، به خوبی بدانند که در نهایت این گروه‌های مزدور ، آن‌ها را نیز خواهد سوزاند . 
این سخن من نه یک تهدید ، بلکه توصیه است . 
به کشورهایی که می‌خواهند ساختار منطقه را دو باره با گروه‌های تروریستی شکل بدهند ، هشدار می‌دهیم . 
حامیان گروه تروریستی فتو بدانند که زهر این گروه بالاخره به جان کشورش خواهد نشست . 
کسانی که از پ.‌ک.‌ک حمایت می‌کنند ، نیز بدانند که روزی در دست آنها منفجر خواهد شد . 
حامیان گروه تروریستی داعش نهم بدانند که این گروه سرانجام بر آن‌ها مسلط خواهد شد . 
در پس موضع اصولی ما در برابر گروه‌های تروریستی ، یک تجربه 35 ساله نهفته است . 
ترکیه به خاک و حاکمیت هیچ کشوری طمع ندارد . 
ادعاهای مبنی بر اعمال شکنجه ( کودتاچیان ) در زندان‌ها دروغ است . 
این مجرمان در شرایط یکسانی با زندانیان دیگر به سر می‌برند . 
علیرغم مواجه شدن با خطر کودتا ، این روند را بدون انجام اقدامی ناشایست و شرم‌آور اداره کرده و خواهیم کرد . 
درمان فرزند سرطانی شرط بخشش قاتل ! 
زن میانسالی که پسرش با ضربه چاقوی دختری جوان به قتل رسیده ، درمان دختر سرطانی‌اش را شرط بخشش قاتل قرار داد . 
به گزارش جوان ، متهم پرونده که دختری 20 ساله به نام ندا است 12 آذرماه سال قبل به اتهام قتل ناپدری‌اش که مردی 42 ساله بود ، بازداشت شد . 
ندا در شرح ماجرا گفت : مادرم بعد از جدایی از پدرم با مردی به نام منصور آشنا شد و با او رفت‌و‌آمد داشت . 
البته من خودم زندگی جداگانه‌ای داشتم . 
شب حادثه در خانه تنها بودم که مادرم به خانه من آمد . 
در حال حرف زدن بودیم که منصور هم زنگ خانه را زد و وارد شد . 
من در اتاقم تنها بودم که ناگهان منصور وارد شد . 
او حالت عادی نداشت . 
به او اعتراض کردم و خواستم آنجا را ترک کند ، اما نمی‌دانم که چرا به طرفم حمله کرد . 
مادرم به کمکم آمد و او را از اتاق بیرون کرد . 
من در اتاق را بستم . 
لحظاتی بعد منصور از بالکن به اتاقم آمد . 
برای دفاع از خودم چاقویی برداشتم و تهدیدش کردم که اتاق را ترک کند ، اما نمی‌دانم که چاقو چطور به بدنش وارد شد و جان خودش را از دست داد . 
مادر ندا هم در توضیح ماجرا گفت : مدتی قبل از حادثه صیغه منصور شدم و گاهی به خانه‌ام رفت‌و‌آمد می‌کرد . 
شب حادثه به دیدن ندا رفته بودم که منصور هم به آنجا آمد ، اما رفتار عادی نداشت به همین دلیل با ندا درگیر شد . 
دخترم هم برای دفاع از خودش با چاقو به او ضربه زد . 
با کامل شدن بررسی‌ها دختر جوان به اتهام قتل عمد مجرم شناخته شد و پرونده برای رسیدگی به شعبه دوم دادگاه کیفری استان تهران فرستاده شد . 
بعد از رسمیت یافتن جلسه ، مادر مقتول به عنوان اولیای دم در جایگاه قرار گرفت . 
او با صدایی لرزان گفت : نمی‌دانم چه بگویم . 
من دو فرزند داشتم ، پسرم که کشته شد و فقط یک دختر دارم . 
پسرم نان‌آور خانه بود و در پرداخت اجاره و خرج خانه کمکم می‌کرد . 
این زن مدعی شد : دخترم وقتی از حادثه‌ای که برای برادرش افتاد باخبر شد ، به‌خاطر استرس و فشار عصبی به بیماری سرطان مبتلا شد ! البته او ازدواج کرده و صاحب کودکی خردسال است . 
در این شرایط در بیمارستان بستری است و هر روز شیمی‌درمانی می‌شود . 
مادر مقتول گفت : روز عاشورا خیلی دلم شکست . 
با خدا عهد کردم ، اگر دخترم درمان شود یا شفا بگیرد من هم از خون پسرم خواهم گذشت و قاتل او را خواهم بخشید . 
می‌دانم پسرم در این ماجرا بی‌تقصیر نیست شاید با گذشت من خدا او را هم مورد عفو و بخشش قرار دهد . 
مادر مقتول گفت : من حالا نمی‌دانم که چه درخواستی مطرح کنم . 
قاضی بعد از شور به مادر مقتول فرصت 10 روزه داد تا درباره درخواست خود تصمیم‌گیری کند . 
بنابراین ادامه رسیدگی به جلسه دیگری موکول شد . 
تیم کردستان نایب‌قهرمان رقابت‌های کونگ فوتوای کشور شد 
تیم کردستان نایب‌قهرمان مسابقات قهرمانی کونگ فوتوای سنتی کشور در بخش ممای شد . 
به گزارش خبرگزاری فارس از سنندج ، سیزدهمین دوره رقابت‌های کونگ‌فوتوآ سنتی قهرمانی کشور در 5 رده سنی مختلف در بخش ممای شنبه شب به کار خود پایان داد و تیم استان کردستان موفق شد نایب‌قهرمانی این دوره از رقابت‌ها را بدست آورد . 
سیزدهمین دوره رقابت‌های کونگ‌فوتوآ قهرمانی کشور با شرکت 150 کونگ‌فوکار از 15 استان سراسر کشور برگزار شد و تیم استان کردستان با 10 نماینده در این مسابقات حضور پیدا کرد . 
در پایان در رده سنی نوجوانان ، مبین کاکایی در خط 2 توانست مقام اول را بدست آورد و ایمان زندی در همین رده در خط 3 مقام سوم را کسب کرد . 
همچنین در رده سنی جوانان بخش انفرادی این رقابت‌ها ، ابراهیم خدری در بخش خط 3 مقام اول را بدست آورد و امیر سعیدی و محمد ویسیان در بخش خط 5 به ترتیب دوم و سوم شدند . 
در رده سنی بزرگسالان نیز میلاد نادری کونگ‌فوکار کردستانی موفق شد تنها نشان برنز این رده سنی را خود اختصاص داد . 
در نتیجه تیمی در مجموع همه رده‌های سنی ، تیم کردستان توانست بعد از تیم اصفهان بر سکوی دوم این مسابقات بایستد و تیم قزوین در جایگاه سوم قرار گرفت . 
گفتنی است ، تیم کونگ فوتوآی استان کردستان با سرپرستی و مربیگری فریدون ویسیان در این مسابقات شرکت کرد . 
انتهای پیام / 79004 / آ 20 / 
انگیزه‌ای برای مصرف بهینه انرژی با نظام تعرفه‌ای کنونی نیست 
معاون هماهنگی توزیع توانیر با تاکید بر اینکه تا زمانی که نظام تعرفه‌ای را اصلاح نکنیم انتظار تحول اساسی از بخش توزیع برق غیرواقعی است گفت : با نظام تعرفه‌ای کنونی ، مشترکان و مصرف کنندگان در بخش‌های مختلف ، انگیزه‌ای برای مدیریت مصرف و مصرف بهینه انرژی ندارند . 
به گزارش خبرگزاری فارس ، محمود حقی فام در همایش انرژی با بیان این مطلب اظهار داشت : در این شرایط هر سیستمی چه داخلی و چه خارجی در بخش توزیع ، در روبه‌رو شدن با نظام تعرفه‌ای ما ، در موفقیت فعالیت‌های مدیریت مصرف دچار تردید می‌شود . 
او که در نشست تخصصی مرزهای سیاست‌گذاری و دانش بهره‌وری سخن می‌گفت ، خاطرنشان کرد : با نظام تعرفه‌ای کنونی ، مشترکان و مصرف کنندگان در بخش‌های مختلف ، انگیزه‌ای برای مدیریت مصرف و مصرف بهینه انرژی ندارند . 
حقی فام تصریح کرد : خاستگاه اصلی مدیریت مصرف انرژی مربوط به بخش توزیع است و از این رو بار اصلی این بخش نیز روی دوش همکاران ما در بخش توزیع قرار دارد . 
وی گفت : تامین مشترکان ، کاهش رشد تقاضای برق ، بهبود پایداری اقتصادی و بهبود قابلیت اطمینان از‌جمله مزایای افزایش بهره‌وری انرژی است . 
حقی فام یادآور شد : هنوز پتانسیل‌های فراوانی برای افزایش بهره‌وری در صنعت برق و بهبود مصرف برق وجود دارد که باید به آن توجه دوباره‌ای کرد . 
معاون هماهنگی توزیع توانیر تاکید کرد : تا زمانی که نظام تعرفه‌ای را اصلاح نکنیم انتظار تحول اساسی از این بخش غیر واقعی است و هر سیستمی چه داخلی و چه خارجی در بخش توزیع ، در روبه‌رو شدن با نظام تعرفه‌ای ما ، در موفقیت فعالیت‌های مدیریت مصرف دچار تردید می‌شود . 
حقی فام در عین حال بر تسهیل روند ورود نهادهای مختلف به بخش مدیریت مصرف انرژی در کشور تاکید کرد و گفت : در این راه باید سازو کار درست اقتصادی تعریف شود . 
انتهای پیام / ک 
فرستاده ویژه سازمان ملل به سوریه اعلام کرد که توافق آتش‌بس در این کشور در معرض خطر بزرگی قرار دارد و باید قبل از تعیین موعد دور آتی مذاکرات ژنو میان طرف‌های درگیر دوباره تقویت شود . 
به گزارش خبرگزاری دانشجویان ایران ( ایسنا ) ، به نقل از سایت شبکه المنار ، استفان دی میستورا در یک کنفرانس خبری عنوان داشت : من از روسیه و آمریکا که ناظران این توافق هستند خواستم تا برای احیای آتش‌بس وارد عمل شوند . 
وی در ادامه افزود : من از شورای امنیت خواستم تا نشست گروه بین‌المللی حمایت از سوریه را به‌زودی برقرار کند . 
قصد داریم دور بعدی مذاکرات را در ماه آینده برگزار کنیم اما قبل از آن باید آتش‌بس تقویت شود . 
استفان دی میستورا درباره‌این‌که آیا در جریان مذاکرات اخیر درباره نقش بشار اسد ، رییس جمهوری سوریه در حکومت انتقالی حرفی به میان آمده است ، پاسخ داد که طرف‌های مذاکره ، " به‌نام افراد و این که چه کسی چه می‌کند ، نپرداختند . 
بلکه درباره تغییر نحوه اداره کشور صحبت کردند . 
" وی تاکید کرد : هنوز اختلاف‌های عمده‌ای بر سر مسایل عمده وجود دارد ولی در موارد مشخصی ، حرکت‌هایی دیده می‌شود که قبلا نبود . 
این فرستاده ویژه سازمان ملل درباره بحران سوریه می‌گوید آتش‌بس شکننده که در فوریه برقرار شد ، " هنوز به‌طور کامل از بین نرفته است ولی ممکن است هر لحظه شکست بخورد . 
" او یادآوری کرده است که در 48 ساعت گذشته ، به‌طور متوسط در هر 25 دقیقه ، یک نفر از مردم سوریه کشته شده است و در هر 13 دقیقه ، یکی از آنها زخمی شده است . 
انتهای پیام 
پلیس ، مسئول بررسی پرونده دوپینگ بریتانیا 
کمیته ضد دوپینگ بریتانیا یک پلیس بازنشسته را مسئول بررسی مستقل پرونده اتهامات اخیر در ورزش بریتانیا کرد . 
به گزارش ورزش سه ، روز گذشته نشریه ساندی تایمز ادعا کرد که از یک پزشک لندنی به‌نام دکتر مارک بونر به‌طور پنهانی فیلم گرفته و در این فیلم ، این پزشک ادعا کرده که برای فوتبالیست‌ها ، دوچرخه سواران و بازیکنان تنیس ، داروهای غیرقانونی تجویز کرده است . 
هرچند این نشریه تاکید کرد هیچ مدرک مستقلی برای تایید این ادعا وجود ندارد . 
بونر هم تاکید کرده که این تجویزها جنبه درمانی داشته و برای بهبود عملکرد بازیکنان صورت نگرفته است . 
اکنون دولت بریتانیا خواستار تحقیق در این زمینه شده است . 
این در حالی است که کمیته ضد دوپینگ بریتانیا در سال 2014 هم در مورد دکتر بونر تحقیق کرده بود اما در آن زمان ، مدرکی علیه او به دست نیامد . 
اکنون قرار است اندی وارد ، یکی از اعضای ارشد سابق پلیس مرسی ساید ، در این زمینه به کمیته ضد دوپینگ بریتانیا کمک کند . 
دیوید کن ورثی ، رئیس کمیته ضد دوپینگ بریتانیا به خبرنگاران گفت : اندی وارد یک انتخاب خوب برای تحقیق در این پرونده است . 
با توجه به اینکه او مستقل از مناسبات ورزشی است ، می‌تواند از جنبه ای تازه و بی‌طرفانه به پرونده رسیدگی کند . 
مسئله اعزام لشکر پیاده به سوریه مطرح نیست 
وزیر دفاع ترکیه با اشاره به حمایت‌های کشورش از مخالفان سوری موسوم به ارتش آزاد گفت در حال حاضر اعزام لشگر پیاده به خاک سوریه مطرح نیست . 
به گزارش خبرگزاری مهر به نقل از آناتولی ، « فکری ایشیک » وزیر دفاع ترکیه در سخنانی در ارتباط با عملیات سپر فرات در سوریه گفت : تمامی حمایت‌های لازم را در قبال ارتش آزاد سوریه انجام می‌دهیم . 
به این حمایت‌ها ادامه خواهیم داد اما هنوز هیچ طرحی مبنی بر اعزام لشکر پیاده به این کشور مطرح‌نشده است . 
ایشیک همچنین تاکید کرد : هیچ شکی وجود ندارد که ترکیه تا ایجاد امنیت کامل در مرزهایش به این عملیات ادامه خواهد داد . 
وی با بیان این که نیروهای مسلح ترکیه در صورت نیاز می‌توانند تا منطقه الباب سوریه پیشروی کنند ، گفت : ما به جای اعزام لشکر پیاده به سوریه به وسیله ارتش آزاد این کشور این عملیات را انجام می‌دهیم . 
یعنی اعزام لشکر پیاده مطرح نیست . 
وی کنترل مناطق عرب‌نشین سوریه توسط داعش و شبه نظامیان کرد سوری پ.ی.د و ی.پ.گ را غیرقابل‌قبول دانسته و گفت : ترکیه به هیچ وجه از این مساله چشم‌پوشی نکرده و مصامحه‌ای نشان نخواهد داد . 
ایشیک درباره احتمال اعزام نیروهای جدید برای تقویت نیروهای مسلح ترکیه درادامه عملیات سپر فرات ، گفت : ستاد مشترک ارتش ترکیه نقشه راهبردی این عملیات را با جزئیات کامل طراحی می‌کند . 
همان گونه که به من اطلاع داده‌اند فعلا نیازی به این کار وجود ندارد . 
امکانات هتل‌های عراقی همچنان از زائران قربانی می‌گیرد / وضعیت موجود وهن نظام و زائر است 
امکانات نامناسب اسکان زائران عتبات عالیات این هفته موجب شد تا 5 نفر از زائران جان خود را از دست بدهند ، امکاناتی که وزیر ارشاد آن‌ها را موجب وهن نظام و زائران می‌داند . 
به گزارش خبرنگار گروه اجتماعی باشگاه خبرنگاران جوان ، در مراسم تودیع و معارفه روسای جدید و قدیم سازمان حج و زیارت بود که صالحی امیری ، وزیر ارشاد در سخنرانی خود نسبت به وضع فعلی اعزام زائران به عتبات عالیات انتقاد کرد و آن را موجب وهن نظام و زائران دانست . 
سخنانی که از سوی سرپرست جدید سازمان حج و زیارت نیز مورد تایید قرار گرفت و حمید محمدی از تلاش برای ساماندهی اوضاع خبر داد . 
* بازهم آتش‌سوزی در هتل زائران همین روز گذشته بود که بار دیگر هتلی در کربلا طعمه حریق شد . 
حریقی که در نهایت جان 5 تن از زائران را گرفت ، همچنین رئیس مرکز پزشکی حج و زیارت جمعیت هلال‌احمر از رهاسازی 7 زائر خراسانی گرفتار در آتش‌سوزی هتلی در شهر کربلا خبر داد . 
سید علی مرعشی رئیس مرکز پزشکی حج و زیارت جمعیت هلال‌احمر از رهاسازی 7 زائر خراسانی گرفتار در آتش‌سوزی هتلی در شهر کربلا خبر داد و اظهار داشت : بر اثر آتش‌سوزی بامداد امروز در هتل مولای شهر کربلا 5 زائر به دلیل سوختگی فوت کردند و دو نفر هم به آی‌سی‌یو در بیمارستانی در این شهر منتقل شدند . 
وی افزود : این هتل بر اثر اتصالی سیم‌های برق آتش گرفته و منجر به فوت 5 نفر و مصدومیت دو نفر شد که حال یکی از این مصدومان وخیم گزارش شده است . 
مرعشی گفت : در مجموع 192 نفر از زائران آزاد خراسانی در این هتل مستقر بودند که بعد از این حادثه 185 نفر باقی‌مانده به هتل‌های دیگر منتقل شده‌اند . 
طی حادثه آتش‌سوزی شب گذشته در هتل کربلا 5 تن از زائران ایرانی جان خود را از دست دادند که اسامی جان‌باختگان به شرح ذیل است : خانم مونس خداپرست ، آقای عباس نیازی ، خانم زهرا نجفی ، خانم رباب محمد جان‌زاده ، خانم گلک صبوری بر اساس این گزارش دو تن از مجروحان حادثه به صورت سرپایی مداوا شده و مجروح دیگر این حادثه خانم شیرین سلطانی میرزائی برای عمل جراحی به مرکز درمانی انتقال داده شده است و بقیه زائران در سلامت هستند . 
در حادثه آتش‌سوزی شب گذشته در هتل قصر المولی در کربلای معلی 5 زائر ایرانی جان خود را از دست دادند . 
سازمان حج و زیارت ضمن عرض تسلیت به بازماندگان ، غفران و رضوان الهی را برای این جان باختگان و زائران اباعبدالله الحسین (ع) مسئلت دارد . 
* زیارت عتبات به شکل کنونی موجبات وهن نظام را فراهم آورده وزیر فرهنگ و ارشاد اسلامی افزود : با توجه به حجم اعزام زائران به عتبات قطعا این مسیر باید سازماندهی شود ، لذا نیازمند سازمان‌دهی دقیق مانند سازمان‌دهی حج برای زیارت عتبات هستیم تا زائران بتوانند بدون دغدغه به این سفر اعزام شوند ، اما امروز آن چه شاهد آن هستیم ، شایسته ایران اسلامی نیست . 
وی با بیان این که هفته گذشته جلسه‌ای را با شورای عالی امنیت ملی جهت سازمان‌دهی زیارت عتبات داشتیم ، گفت : سازمان‌دهی عتبات و عالیات امری ضروری و قطعی است ، چرا‌که وضعیت فعلی وهن زائران و نظام است که باید تبدیل به عزت زائران و نظام شود . 
وی با بیان این که در گفتگو با زائران عتبات در سفر اخیر من به عراق ، آن‌ها از خدمات ارائه شده ابراز نارضایتی می‌کردند ، گفت : این زائران عتبات از حوادث رخ‌داده در عراق ناراحت بودند ، به همین دلیل در روزهای آتی بحث بهبود خدمات در عتبات عالیات را در سطح عالی نظام دنبال خواهم کرد . 
صالحی امیری گفت : اعزام زائران به عتبات باید با کمترین هزینه و بیشترین برداشت معنوی صورت گیرد . 
* زیرساخت‌های اسکان زائران درست می‌شود محمدی در ادامه در تشریح مفهوم سخنان وزیر فرهنگ و ارشاد اسلامی درباره ایجاد وهن در سفر عتبات بین مردم و نظام ، گفت : علاقه‌مندی برای حضور در عتبات بسیار زیاد است ، در این بین برخی از این علاقه‌مندی استفاده نادرست می‌کنند و خارج از مبادی قانونی زائران را به عراق می‌برند ، طبیعتا این کار برای کسب سود بیشتر است که بعضا در حق زائران اجحاف می‌شود . 
ناهنجاری‌هایی که در این بین پیش می‌آید ، سبب وهن مردم شده است . 
وی همچنین با تاکید بر توسعه زیرساخت در عتبات عالیات که جز سیاست‌های این سازمان به شمار می‌آید ، افزود : در 3 سال گذشته پروژه‌هایی در مرز و عتبات عالیات اجرا شده بود که برخی از آن‌ها به بهره‌برداری رسید ، قرار است این ظرفیت و توسعه منطبق با نیاز زائران افزایش یابد . 
استانداردسازی مسکن در عتبات عالیات و ارتقا سطح کیفی هتل‌ها که در حال حاضر بسیار پایین است ، نیز در دستور کار قرار دارد . 
سرپرست جدید سازمان حج و زیارت همچنین ماموریت و سیاست خود در سازمان را در ادامه برنامه‌های قبلی دانست و افزود : سیاست کلان ادامه همان مسیر برای ارائه خدمات بهتر به زائران عتبات عالیات و افزایش ظرفیت اعزام و امکانات در عراق است ، اگر راه مسدود شده عمره و حج نیز باز شود ، این سازمان برای ساماندهی دوباره تشرف زائران به عربستان آمادگی دارد . 
یکشنبه 28 شهریور نرخ دلار و سکه طلا در بازار آزاد تهران افزایش داشت 
صرافان ارز و سکه در معاملات یکشنبه 28 شهریورماه بازار آزاد تهران ، هر دلار آمریکا را با 78 ریال افزایش قیمت نسبت به روز گذشته ، 35 هزار و 627 ریال و هر قطعه سکه طلای بهار آزادی طرح جدید را با هفت هزار ریال افزایش ، 11 میلیون و 129 هزار ریال داد و ستد کردند . 
یکشنبه 28 شهریور نرخ دلار و سکه طلا در بازار آزاد تهران افزایش داشت 
اقتصاد تجاری - مالی - همشهری آنلاین : صرافان ارز و سکه در معاملات یکشنبه 28 شهریورماه بازار آزاد تهران ، هر دلار آمریکا را با 78 ریال افزایش قیمت نسبت به روز گذشته ، 35 هزار و 627 ریال و هر قطعه سکه طلای بهار آزادی طرح جدید را با هفت هزار ریال افزایش ، 11 میلیون و 129 هزار ریال داد و ستد کردند . 
به گزارش ایرنا و بر اساس معاملات ثبت شده در سامانه سنا که توسط صرافی‌های مجاز کل کشور انجام می‌گیرد ، هر یورو با 308 ریال کاهش قیمت نسبت به روز شنبه 27 شهریور به رقم 39 هزار و 534 ریال رسید و هر پوند انگلیس نیز با 80 ریال کاهش قیمت ، 46 هزار و 920 ریال فروخته شد . 
همچنین بر پایه اعلام اتحادیه طلا ، جواهر و سکه تهران ، هر قطعه سکه بهار آزادی طرح قدیم ، نیم‌سکه و ربع‌سکه بهار آزادی بدون‌تغییر قیمت نسبت به دیروز به ترتیب 11 میلیون و 110 هزار ریال ، پنج میلیون و 670 هزار ریال و دو میلیون و 970 هزار ریال داد و ستد شد . 
براساس معاملات امروز بازار آزاد تهران ، هر قطعه سکه گرمی با 10 هزار ریال افزایش قیمت نسبت به روز گذشته ، یک میلیون و 860 هزار ریال فروخته و هر گرم طلای 18 عیار ، یک میلیون و 134 هزار و 720 ریال داد و ستد شد . 
براساس اعلام اتحادیه طلا و جواهر تهران ، هر اونس طلا بدون‌تغییر قیمت روز یکشنبه نسبت به دیروز ، یک هزار و 311 دلار قیمت‌گذاری شد . 
این اتحادیه برای امروز ، قیمت هر دلار را 35 هزار و 600 ریال و هر یورو را 39 هزار و 970 ریال اعلام کرد . 
لاریجانی در جمع سفیران کشورهای اسلامی : . 
کشورهای اسلامی به‌دنبال رقابت‌های کودکانه در منطقه نباشند . 
علی لاریجانی . 
شناسه خبر : 3687425 - پنجشنبه 27 خرداد 1395 - 10:16 . 
سیاست > مجلس . 
رییس مجلس شورای اسلامی با بیان اینکه نفع اصلی بحران‌های ایجاد شده در منطقه نصیب صهیونیست‌ها می‌شود ، گفت : کشورهای اسلامی نباید به‌دنبال رقابت‌های کودکانه در منطقه باشند . 
به گزارش خبرگزاری مهر به نقل از خانه ملت ، علی لاریجانی شب گذشته در جمع سفرای کشورهای اسلامی ضمن عرض تبریک به مناسبت حلول ماه مبارک رمضان افزود : ماه رمضان ماهی است که مسلمان‌ها برای وحدت و نزدیکی افکار به یکدیگر تلاش می‌کنند . 
رییس مجلس شورای اسلامی با بیان اینکه مسایل کنونی جهان اسلام و دغدغه‌های آن برای امت اسلامی دردآور است ، گفت : در دهه‌های اخیر سرعت ایجاد بحران‌های به وجود آمده در منطقه از سرعت رفع آنها بیشتر است و در هر ماه با بحران جدیدی در منطقه روبه‌رو می‌شویم . 
لاریجانی ادامه داد : تلاش‌ها برای رفع این مشکلات کم خاصیت بوده و سرعت ایجاد و حل آن متفاوت است . 
وی با بیان اینکه ناتوانی‌های موجود در منطقه برای حل بحران‌ها یا عواملی خارج از منطقه بر افزایش مشکلات افزوده‌اند ، تصریح کرد : مشکلات و مسایل منطقه مستقیما از درون در حال افزایش است لذا باید بر این نکته تمرکز کرد که نفع ایجاد و ادامه این مشکلات نصیب چه کسانی می‌شود . 
رییس مجلس با اشاره به اینکه یکی از گروه‌هایی که از مشکلات منطقه نفع اصلی را می‌برد ، صهیونیست‌ها هستند ، افزود : اگر عملیات تروریستی و ایجاد تروریسم در منطقه را رصد کنیم شاهد رشد این گروهک‌ها از لحاظ کمی و کیفی خواهیم بود . 
لاریجانی با اشاره به تشکیل گروهک‌های تروریستی در افغانستان و مسلح کردن آنها به تجهیزات روز تاکنون در سایر کشورها ادامه داد : کشورهایی در خارج از منطقه برای مبارزه با تروریست‌ها ایتلاف ایجاد می‌کنند و تبلیغات زیادی در این زمینه انجام می‌دهند اما باید دید که ریشه ایجاد تروریست‌ها در کجا پیدا می‌شود . 
رییس مجلس شورای اسلامی با بیان اینکه رفتار تروریست‌ها در منطقه جهشی است ، تصریح کرد : اگر همین رفتار و مسلک سیاسی و امنیتی در منطقه ادامه پیدا کند با رشد و گسترش تروریسم مواجه خواهیم بود و شاید اقدامات غربی‌ها به ازدیاد جریان‌های تروریستی کمک می‌کند . 
لاریجانی با اشاره به ایجاد اختلافات فرقه‌ای در میان مسلمانان و دامن زدن برخی کشورهای اسلامی به این اختلافات افزود : در گذشته اختلافات فرقه‌ای به شدت حال حاضر نبود و اختلافات تنها در بین نحله‌های فکری خلاصه می‌شد . 
رییس مجلس شورای اسلامی با بیان اینکه برخی کشورها از ایجاد اختلافات میان شیعه و سنی اهداف دیگری را دنبال می‌کنند ، ادامه داد : شرایط منطقه برای مسلمان‌ها حساس است و کشورهای اسلامی نباید به‌دنبال رقابت‌های کودکانه در منطقه باشند . 
وی با بیان اینکه استفاده ابزاری از تروریسم اشتباهی راهبردی است ، تصریح کرد : کشورهای اسلامی باید راهبرد وحدت‌گرایانه را دنبال کنند و از ایجاد مسایل و اختلافات فرقه‌ای بپرهیزند . 
لاریجانی با بیان اینکه تفکر و راهبرد جمهوری اسلامی ایران ایجاد وحدت و اخوت اسلامی است ، افزود : مجلس ایران از هر تلاشی که به وحدت مسلمانان و پیروزی کشور فلسطین منجر شود حمایت می‌کند . 
رییس مجلس شورای اسلامی با ابراز امیدواری برای تقویت ارتباطات سیاسی بین ملل اسلامی تصریح کرد : درهای پارلمان جمهوری اسلامی ایران به روی تمام کشورهای اسلامی گشوده است و کمیسیون امنیت ملی و سیاست خارجی و معاونت بین الملل مجلس شورای اسلامی از آمادگی‌های لازم برای همکاری با کشورها و سفرای کشورهای اسلامی برای حل مسایل جهان اسلام و کمک به مردم فلسطین برخوردار هستند . 
وعده مولاوردی برای توانمندسازی زنان و کودکان ظرف دو سال 
معاون رییس جمهور در امور زنان و خانواده گفت : طی سال جاری و سال آینده شاهد خروجی ملموسی از اقدامات معاونت امور زنان خواهیم بود تا به هدف توانمندسازی زنان و کودکان در قالب جامعه دوستدار خانواده دست یابیم . 
به گزارش خبرنگار « زنان » ایسنا ، شهیندخت مولاوردی در دیدار نوروزی خود با اصحاب رسانه و فعالان حوزه زنان افزود : امیدواریم سال 95 سال به ثمر نشستن همکاری‌های معاونت امور زنان با دستگاه‌های اجرایی باشد چراکه در سالهای اخیر در چارچوب مسایلی که نیازمند اقدام فوری بودیم ، با دستگاه‌های اجرایی توافقنامه و موافقتنامه امضا کردیم . 
وی در ادامه گفت : امیدواریم با ادامه همدلی و همزبانی بتوانیم در جهت اقدام و عمل در جهت مقاوم‌سازی اقتصاد کشور گام برداریم ، البته مقاوم‌سازی اقتصاد از ابتدای پیروزی انقلاب اسلامی مطرح بوده است و در سالهای اخیر به‌طور جدی‌تر دنبال می‌شود . 
مولاوردی افزود : امیدواریم که در جهت عملی کردن اقتصاد مقاومتی از ظرفیت عظیم زنان غفلت نشود ، از سوی دیگر برای تحقق اقتصاد مقاومتی صرفا از دولت نمی‌توان توقع اقدام داشت و از همه ظرفیت‌ها باید بهره گرفت تا جامعه‌ای داشته باشیم که از نظر اقتصادی و فرهنگی مقاوم باشد بگونه‌ای که تمام دنیا آرزوی زیستن در ایران داشته باشند . 
در ادامه این نشست ، مولاوردی از ارائه لایحه تامین امنیت زنان در برابر خشونت به مجلس شورای اسلامی خبر داد و گفت : لایحه تامین امنیت زنان منهای بخش قضایی ، قرار بود در اصلاح قانون تعزیرات گنجانده شود ولی این لایحه قرار نیست بسیار زود به مراجع قانونی ارائه شود . 
بنابراین تصمیم گرفتیم که لایحه تامین امنیت زنان در برابر خشونت را هرچه سریع‌تر به مجلس شورای اسلامی ارائه دهیم . 
معاون رییس جمهور در امور زنان و خانواده در ادامه اظهارکرد : پروژه تقویت بخش مدنی را در دستور کار داریم که اواخر آن است . 
مولاوردی با اشاره به سند 227 قانون برنامه پنجم توسعه گفت : این سند برای تامین امنیت زنان در روابط اجتماعی است که در برنامه ششم توسعه نیز آن را گنجانده‌ایم . 
یکی از دغدغه‌های من نیز همواره خشونت علیه زنان بوده است . 
به گزارش ایسنا ، اطهره نژادی معاون هماهنگی و برنامه‌ریزی معاونت زنان نیز در این جلسه نوروزی گفت : یکی از برنامه‌های معاونت امور زنان همکاری با سازمان محیط‌زیست ، سازمان جنگل‌ها و مراتع و وزارت نیرو در زمینه فرهنگسازی حوزه محیط‌زیست با تاکید بر بحران آب است ؛ چرا که زنان نقش مهمی در مدیریت منابع دارند و ما در این جهت با سازمان‌های مردم نهاد فعال در این زمینه جلساتی داشتیم . 
در ادامه این نشست سوسن باستانی معاون بررسی‌های راهبردی معاونت زنان نیز افزود : لازم است از قابلیت‌های زنان برای ساخت جامعه بهتر برای همه بهره بگیریم . 
معاونت امور زنان با همکاری گروههای مختلف اجتماعی تلاش می‌کند که این قابلیت‌ها چه در خانواده و چه در جامعه به منصه ظهور برسد . 
انتهای پیام 
وزیر امور خارجه فرانسه وارد لبنان شد 
بیروت ایرنا - « ژان مارک ایرو » وزیر امور خارجه فرانسه برای دیدار وگفت وگو با مقامات دولتی ، سیاسی و حزبی لبنان ظهر دوشنبه وارد بیروت پایتخت لبنان شد . 
به گزارش ایرنا ، وزیر خارجه فرانسه در فرودگاه بین‌المللی بیروت مورد استقبال « ایمانوئل بون » سفیر فرانسه در بیروت و مسئول تشریفات وزارت امور خارجه لبنان قرار گرفت . 
مارک ایرو بلافاصله با بالگرد نیروهای صلحبان سازمان ملل مستقر در جنوب لبنان ( یونیفل ) عازم شهر الناقوره شد تا با نیروهای فرانسوی عضو یونیفل دیدار کند . 
750 نظامی فرانسه در چارچوب نیروهای صلحبان سازمان ملل متحد ( یونیفل ) در جنوب لبنان مستقر هستند . 
وزیر خارجه فرانسه عصر دوشنبه به بیروت بازمی‌گردد و با حضور در قصر صنوبر ملاقات‌های خود را با مقامات سیاسی و حزبی لبنان شروع می‌کند . 
وی قرار است امروز و فردا سه‌شنبه با مقامات رسمی لبنان هم از‌جمله با « نبیه بری » رئیس مجلس ، « تمام سلام » نخست‌وزیر و « جبران باسیل » همتای لبنانی خود دیدار و به‌اتفاق باسیل در یک کنفرانس خبری شرکت کند و به سوالات خبرنگاران پاسخ بگوید . 
منابع خبری گفته‌اند که وزیر امور خارجه فرانسه قرار است با « محمد رعد » رئیس فراکسیون حزب‌الله ( وفاداری به مقاومت ) در پارلمان لبنان دیدار و گفت‌وگو کند . 
ملاقات با ژنرال « میشل عون » رئیس فراکسیون تغییر و اصلاح در پارلمان لبنان ، « سلیمان فرنجیه » رئیس حزب جریان المرده ، « ولید جنبلاط » رئیس حزب سوسیالیست ترقیخواه ، « سعدالحریری » رئیس حزب جریان المستقبل و « سامی الجمیل » رئیس حزب الکتائب از دیگر برنامه‌های سفر وزیر امور خارجه فرانسه به لبنان اعلام شده است . 
مارک ایرو قرار بود هفته اول خرداد‌ماه گذشته به لبنان سفر کند اما وزارت امور خارجه فرانسه در تصمیمی ناگهانی و با صدور بیانیه‌ای اعلام کرد که این سفربا توجه به فشارهای کاری مارک ایرو به تعویق افتاده است . 
به دنبال سفر اخیر « فرانسوا اولاند » رئیس جمهوری فرانسه به لبنان ، مارک ایرو برای پیگیری موضوعات مورد علاقه دو کشور به ویژه انتخاب رئیس جمهوری لبنان و دیگر توافق‌های بین اولاند و مقامات لبنانی به بیروت سفر کرده است . 
خاورم * * 1324 
لزوم حمایت دولت از کارخانه‌های در حال ورشکستگی 
نایب‌رییس اول کمیسیون صنایع و معادن مجلس دهم شورای اسلامی گفت : دولت باید اقدامات لازم را برای پیشگیری از تعطیلی کارخانه‌ها انجام دهد از‌جمله این کارها تخصیص تسهیلات ویژه برای بروزرسانی خطوط تولید و جلوگیری از واردات بی‌رویه است . 
داریوش اسماعیلی نایب‌رییس اول کمیسیون صنایع و معادن مجلس دهم شورای اسلامی در گفتگو با خبرنگار صنعت ، تجارت و کشاورزی گروه اقتصادی باشگاه خبرنگاران جوان اشاره به این که دولت برنامه جامعی را برای حمایت از تولیدات داخلی ارائه نداده اظهار کرد : برنامه ششم اکنون دارای ابهام است دولت باید برنامه‌ای جامع را ارائه دهد و با اولویت‌بندی‌هایی در تولیدات داخلی به ویژه بخش صنعت با رویکرد اقتصاد مقاومتی نواقص و ضعف‌های آن را برطرف سازد و سپس با تقویت و ارتقای صنایع و معادن و محصولات داخلی بازار جهانی را دراختیار گیرد . 
اسماعیلی با اشاره به رویکرد اصلی اقتصاد مقاومتی گفت : رویکرد اصلی اقتصاد مقاومتی کمک به تولیدات داخلی و ارتقای آن و واگذاری به بخش خصوصی است . 
نایب‌رییس اول کمیسیون صنایع و معادن مجلس دهم شورای اسلامی در خصوص لزوم حمایت کارخانه‌های در حال تعطیلی و ورشکستگی با مشارکت دولت و مجلس تصریح کرد : دولت باید از صنعت حمایت کند و اقدامات لازم را برای پیشگیری از تعطیلی و ورشکستگی کارخانه‌ها و صنایع تولیدی انجام دهد که از‌جمله این کارها تخصیص تسهیلات ویژه به این واحدها برای بروزرسانی خطوط تولید و جلوگیری از واردات بی‌رویه است . 
وی افزود : صنعت نیز با توجه به مواد معدنی مشخص موجود درکشور مانند آهن ، آلومینیوم ، مس ، روی و ..‌. به سمت تولید آلیاژهای مرغوب‌تر برویم و این صنایع را الگویی برای صنایع دیگر قرار داده و سطح آنها را ارتقا دهیم . 
نایب‌رییس اول کمیسیون صنایع و معادن مجلس دهم شورای اسلامی در پایان گفت : اولویت‌بندی‌های منطقه‌ای و آمایش سرزمین مهم‌ترین عوامل موثر بر اقتصاد مقاومتی است ، که باید با استفاده از امکانات منطقه‌ای و الگوبرداری مناسب و اجرای طرح آمایش سرزمینی در جهت اقتصادمقاومتی گام بزرگی برداریم . 
نمونه‌هایی که طرح آمایش در آنها اجرایی نشد مانند احداث کارخانه‌های فولاد در منطقه‌هایی که آب کافی نداشت و با افزایش هزینه‌ها و شکست‌های اقتصادی مواجه شده است . 
انتهای پیام / 
سردار وحیدی : باثبات‌ترین شرایط را داریم 
رئیس دانشگاه عالی دفاع ملی ، با اشاره به آغاز تنازعات میان ایران و آمریکا از ابتدای انقلاب اسلامی گفت : امروز بی‌تردید دوگانه ایران و آمریکا در همه‌جا مطرح است و چنین تنازعی برآمده از تنازع میان نظام‌های خیر و شر است . 
به گزارش ایسنا ، سردار احمد وحیدی صبح روز پنجشنبه در مراسم معارفه خود با تاکید بر این که « دفاع ملی ، عنوانی بسیار بزرگ است » خاطرنشان کرد : دفاع زمانی که به دفاع ملی تعبیر می‌شود ، بسیار حائز اهمیت می‌شود و در همین راستا نیز دانشگاهی که قرار است اندیشه‌ساز و گفتمان ساز و ترویج‌دهنده این مفهوم و تربیت‌کننده مدیران عالی در این زمینه باشد نیز دارای نقش بسیار تاثیرگذاری است . 
وی با اشاره به اهداف تبیین شده برای دانشگاه عالی دفاع ملی از سوی مقام معظم رهبری و رئیس ستاد کل نیروهای مسلح خاطر‌نشان کرد : امیدوارم بتوانم با هدایت‌های ریاست ستاد کل نیروهای مسلح در مسیر تحقق اهداف دانشگاه ، تلاش کنم . 
وی بابیان این که « قرار است در این دانشگاه درباره مهمترین عناصر فکر و اندیشه‌ای و دفاع از ملت بزرگ ایران و امت اسلامی تفکر کنیم » تاکید کرد : در دنیای امروز ، باید برای مظلومیت مستضعفین و به ویژه مسلمانان و دفاع از آن‌ها تکیه کرد . 
به ویژه آن‌که امروز این امت در کانون جهانی قرار گرفته است . 
وزیر پیشین دفاع ، با تاکید بر این که « در نقطه‌ای هستیم که نیروهای مسلح ما در اوج افتخار قرار دارند » گفت : امروز در شرایطی از لحاظ اقتدار نیروهای مسلح قرار گرفته‌ایم که قبطه دوستان و حسد دشمنان برانگیخته شده است . 
بی‌تردید یکی از تفاوت‌های انقلاب اسلامی ایران نسبت به سایر انقلاب‌ها ، نیروهای مسلح آن است ؛ چرا‌که این نیروها برآمده از اندیشه‌های مکتبی و انقلابی امام خمینی (ره) و مقام معظم رهبری است . 
وی تصریح کرد : امروز نیروهای مسلح ما نه تنها در مقابل دشمنان کوچک و کم مقدار بلکه در برابر بزرگترین قدرت شیطانی نظامی جهان عرض اندام می‌کند و بی‌تردید امروز دوگانه ایران و آمریکا در همه‌جا مطرح است . 
وی با بیان این که « دفاع در منازعه‌ای که میان خیر و شر شکل‌گرفته است ، جایگاه بسیار بالایی دارد » افزود : با شروع انقلاب اسلامی دو نظام خیر به رهبری جمهوری اسلامی ایران وشر به رهبری آمریکا ظهور پیدا کردند . 
این دو از ابتدای انقلاب اسلامی تاکنون و در آینده نیز با یکدیگر می‌جنگند تا ان شا الله نظام شر به دست نظام خیر معدوم شود . 
رئیس دانشگاه عالی دفاع ملی ، در ادامه صحبت‌های خود به بخش‌هایی از وظایف و اهداف این دانشگاه اشاره و اظهار کرد : نحوه تربیت پژوهشگران راهبردی جهت حل و فصل مشکلات نیروهای مسلح ، در زمینه راهبردی ، تربیت مدیران برای اداره راهبردی نیروهای مسلح و کشور و چگونگی گفتمان سازی و الگو شدن برای ملت‌های مسلمان از‌جمله اهداف و برنامه‌های پیش روی دانشگاه عالی دفاع ملی است . 
وی با تاکید بر این که « جمهوری اسلامی باید الهام‌بخش برای همه کشورهای دنیا باشد » ، خاطر‌نشان کرد : در شرایطی که امروز بسیاری از کشورها به ویژه در حوزه دفاع و امنیت و تفکرات راهبردی به دنبال رهایی از بند وابستگی به نظام فاسد غرب هستند ، امروز ایران اسلامی در همه حوزه‌ها به ویژه حوزه دفاع و امنیت کاملا متکی‌به‌خود است ، و در باثبات‌ترین شرایط قرار دارد . 
تصمیم‌گیری درباره نصب درهای ایمنی مترو به آینده موکول شود 
به گزارش خبرگزاری مهر ، مجتبی شاکری در جریان بررسی طرح نصب درهای ایمنی بازشو در سکوهای مترو با اشاره به مطالعات صورت‌گرفته درباره تجربیات کشورهای دیگر در این زمینه اظهار کرد : بررسی‌ها نشان می‌دهد این طرح به نسبت هزینه بالایی که دارد ، اثرگذار نیست و آمار سقوط و خودکشی در محل ریل مترو پیش‌از نصب این درها طی این چند سال کمتر از انگشتان یک‌دست است . 
این در حالی است که مطالعات پیوست برای اثبات ضرورت اجرای این طرح در اختیار قرار نگرفته است . 
وی با بیان اینکه اجرای پایلوت این طرح در یک ایستگاه نیازمند اعتبار 10 میلیارد تومانی است ، گفت : با فرض اجرای سراسری در حدود 200 ایستگاه مترو این طرح نیازمند 2000 میلیارد تومان اعتبار است ؛ این در شرایطی است که با تصویب این طرح دو سوم بودجه یکساله مترو باید هزینه اجرای کامل این پروژه شود . 
گزارش کارشناسی شهرداری هم در نقد این طرح نشان می‌داد که نمی‌توان این طرح را به صورت گزینشی و تنها در چند ایستگاه این امکان را اجرا کرد . 
شاکری در خصوص بهره‌مندی جانبازان و معلولین از مزایای این طرح خاطرنشان کرد : در صورتی که درهای ایمنی به جای نصب سراسری فقط در برخی از ایستگاه‌ها نصب شود ، گویی اختیار سوار و پیاده شدن در ایستگاه‌های مختلف را از آنها سلب می‌کنیم در حالی که قاعدتا باید شهروندان جانباز و معلول در هر ایستگاهی که تمایل دارند بتوانند سوار و پیاده شوند و در صورت نصب گزینشی ، زحمت به‌خاطر سپردن ایستگاه‌های واجد این امکان را نیز باید متحمل شوند و این مساله را در نحوه تردد خود لحاظ کنند . 
وی با بیان اینکه درباره این طرح سه نظر مختلف در بین موافقین آن وجود دارد ، گفت : عده‌ای با اجرای پایلوت آن در یک ایستگاه موافق هستند که طبق مصوبه سال 94 ایستگاه مهرآباد نامزد بود هنوز اجرا نشده است ؛ برخی دیگر معتقدند فعلا در ایستگاه‌های پرازدحام از این امکان استفاده شود و نظر سومی می‌گوید تمام ایستگاه‌های مترو باید به درهای ایمنی تجهیز شوند . 
بنابراین پیشنهاد می‌کنم برای تصمیم‌گیری نهایی در این رابطه مطالعات پیوست توسط شهرداری ارائه شود . 
چراکه هنوز سوالاتی در ذهن بنده و برخی مخالفین طرح باقی‌مانده و در مورد برآورد هزینه هم فاصله ارقام اعلامی بسیار زیاد است که شهرداری باید به آنها پاسخ دهد . 
بر این اساس در نهایت مقرر شد با عنایت به این پیشنهاد ، شهرداری تهران ظرف مدت یک ماه طرح پژوهشی در این رابطه و روش اجرای پروژه را تدوین و به شورای شهر ارائه کند . 
تمسخر راموس توسط نشریه چاپ سویا ( عکس ) 
به گزارش ورزش سه ، رئال تا دقیقه 85 با یک گل از سویا پیش بود اما گل به خودی راموس باعث به تساوی کشیده شدن بازی شد و 7 دقیقه بعد نیز یووتیچ کار رئال را تمام کرد . 
« دیاریو دی سویا » ، امروز تیتر یک خود را به راموس و اشتباه وی اختصاص داده و به کنایه نوشته است : « بله ، او ( راموس ) یک سویایی بزرگ است . 
» 
در یادداشتی در همین مورد می‌خوانیم : « هواداران سویا دلیل محکمی برای خوشحال بودن دارند . 
سرخیو راموس شب گذشته یک بار دیگر نشان داد که چه عشقی به سویا دارد و حرف‌های پنجشنبه شب خود را اثبات کرد . 
راموس با گل به خودی کمک کرد تا سویا برای تاریخ سازی در این فصل امیدوار‌تر از همیشه شود . 
» 
لازم به ذکر است که راموس فوتبال خود را از سویا شروع کرد و در 20 سالگی به رئال پیوست . 
افراطی‌های سویا هرگز او را به‌خاطر این انتقال نبخشیده‌اند و در تمام 11 سال گذشته او در ورزشگاه سویا هو شده است . 
راموس پنجشنبه شب و پس از اتمام دیدار رئال و سویا در کوپا دل ری ، در واکنش به توهین هواداران سویا گفته بود که او همیشه هوادار سویا بوده و خواهد بود و آرزو کرد که پس از مرگ ، او را با پرچم رئال و سویا در تابوت بگذارند . 
زندانی سابق گوانتانامو : آمریکا قبل از 11 سپتامبر برای حمله به افغانستان برنامه‌ریزی کرده بود 
به گزارش ایسنا ، فایز الکندری ، زندانی سابق کویتی در گوانتانامو در مصاحبه با روزنامه رای العام گفت : افغانی‌ها من را به آمریکا فروختند به جای آنکه من را به سفارت کویت برسانند . 
برخی از کویتی‌ها نیز گفتند که او را رها کنید تا آخر عمرش در آنجا بماند . 
وی در خصوص مقدار غذایی که به او داده می‌شد گفت : غذا کم و بد بود . 
الکندری آمریکایی‌ها را " نوابغ در شرارت " توصیف کرد و گفت : آنها داروهایی در غذاها می‌ریختند که باعث می‌شد برخی تا هشت روز متوالی نخوابند . 
فایز الکندری گفت ترکش‌های آمریکایی که در پس حملات آمریکا به افغانستان در سال 2001 وارد بدنش شد ، همچنان در تنش است . 
وی افزود : آمریکایی‌ها از وسایل شکنجه روحی و فیزیکی مختلفی استفاده می‌کردند . 
در طول سال‌های حبس ، چراغ‌ها خاموش نشد و ما نمی‌توانستیم بخوابیم و گرمای این چراغ‌ها را در سرهایمان احساس می‌کردیم تا اینکه به آن عادت کردیم . 
وی به این امر اشاره کرد که " اهانت به قرآن و قرار دادن آن در دستشویی و زیر پا گذاشتن آن از شدیدترین شکنجه‌ها بود . 
" 
این زندانی سابق گوانتانامو اظهار کرد که بازرسان به او خبر داده بودند که برای حمله به افغانستان قبل از رخدادهای 11 سپتامبر 2001 برنامه‌ریزی می‌کنند ؛ چراکه آنها دولتی را نخواهند پذیرفت که " شریعت " بر آن حکم‌فرما باشد . 
وی افزود : من مخالف انقلاب‌ها در کشورهای عربی هستم ؛ چرا‌که وضعیت موجود بسیار بهتر از کشورهای دیگر است . 
زمانی که متوجه شدم حسنی مبارک ( دیکتاتور مصر ) سقوط‌کرده است ، اشک خوشحالی ریختم و زمانی که از من سوال شد جواب دادم که این " بامداد دروغین " است . 
انتهای پیام 
لقب پدر استقلال تنها زیبنده منصور خان است 
یدالله اکبری در گفت‌وگو با ایسنا ، ضمن تسلیت درگذشت منصور پورحیدری ، بیان کرد : من حدود هشت سال در کنار منصورخان بودم و خبر درگذشت او برایم بسیار ناراحت‌کننده بود . 
ابتدا به خانواده‌اش و سپس به فوتبال دوستان این ضایعه را تسلیت می‌گویم . 
منصورخان آدم بسیار با اخلاق و مهربانی بود و به‌شخصه خیلی چیزها از او یاد گرفتم . 
من صمیمیت زیادی با او داشتم و عنوان " پدر استقلال " تنها زیبنده اوست . 
خدا رحمتش کند . 
برای ما خیلی سخت است که او را دیگر در کنارمان نداریم . 
بازیکن سابق استقلال اضافه کرد : هیچ کس از حضور پورحیدری بدی ندید . 
همه شاگردانش را دوست داشت و با هیچ کس بد اخلاق نبود . 
برخی از مربیان شاید در کار و در فشار سنگینب ازی به اخلاق شوند و خاطره بدی از خود به جای بگذارند . 
از منصور خان جز خوبی چیزی ندیدم . 
نه تنها من ، بلکه تمام اطرافیان ، بازیکنان و مربیان او را به‌خاطر اخلاق مدار بودنش می‌ستایند . 
اکبری همچنین با بیان این که در سال‌های حضورش در کنار پورحیدری خاطرات تلخ و شیرین بسیاری را تجربه کرده است به ایسنا ، گفت : من سال‌های آخر فوتبالم را در پاس همدان در کنار منصورخان سپری کردم . 
من در پاس کاپیتان تیم بودم و به همین خاطر صمیمیت زیادی با پورحیدری داشتم . 
همچنین او اولین کسی بود که مرا به تیم ملی دعوت کرد و از همین روز همیشه برایم عزیز مانده ، به‌خاطر این که منصورخان آدم شوخ‌طبعی بود شوخی زیادی با او می‌کردیم . 
یادش بخر . 
او از مار خیلی می‌ترسید . 
در یکی از سفرهایمان به مشهد مار پلاستیکی خریدم و در زیر صندلی او در هواپیما گذاشت . 
آن روز خیلی خندیدیم و این خاطره را همیشه با هم مطرح می‌کردیم و می‌خندیدیم . 
انتهای پیام 
ماجرای پدری که پسر داعشی خود را تحویل داد ! 
یک شهروند عراقی ، پسرش را که از عناصر داعش بود ، به پلیس استان نینوا تحویل داد . 
به گزارش گروه وبگردی باشگاه خبرنگاران جوان ، سرهنگ ستاد " واثق الحمدانی " رئیس پلیس استان نینوا با انتشار بیانیه‌ای اعلام کرد : " یکی از شهروندان نینوا ، پسرش را که عضو گروه داعش بود ، به سازمان مبارزه با جرم و جنایت تحویل داد تا جزای کار خود را ببیند " به نوشت وبگاه شبک السومریه ، الحمدانی تاکید کرد : این داعشی ، بازداشت شد تا از او بازجویی شود . 
گفتنی است که داعش ، از طریق تهدید و تشویق ، شماری از مردم استان نینوا را برای پیوستن به این گروه تروریستی فریب داد . 
شمار زیادی از این افراد ، همزمان با آغاز عملیات آزادسازی نینوا ، فرار کردند ، شماری نیز کشته شدند و عده‌ای دیگر نیز خود را به نیروهای عراقی تسلیم کردند . 
فارس از آخرین وضعیت صبا در لیگ برتر گزارش می‌دهد . 
غیبت آقای گل صبا در ترکیب اصلی شاگردان دایی / صبای قم در فکر نهمین پیروزی . 
خبرگزاری فارس : غیبت آقای گل صبا در ترکیب اصلی شاگردان دایی / صبای قم در فکر نهمین پیروزی . 
تیم فوتبال صبای قم در مسابقه حساس هفته بیست و هشتم لیگ برتر فوتبال باشگاه‌های کشور در غیاب بهترین گلزن خود برابر سیاه‌جامگان خراسان به میدان می‌رود . 
به گزارش خبرگزاری فارس از قم ، در حالی که پانزدهمین دوره رقابت‌های لیگ برتر فوتبال باشگاه‌های کشور جام خلیج فارس امروز دیدارهای هفته بیست و هشتم خود‌را پیش رو دارد ، تیم فوتبال صبای قم در چهاردهمین بازی خانگی میزبان سیاه‌جامگان خراسان خواهد بود . 
این در حالی است که موقعیت کنونی تیم‌هایی که در انتهای جدول رده‌بندی لیگ برتر فوتبال باشگاه‌های کشور قرار گرفته‌اند ، در سه هفته باقی‌مانده از لیگ پانزدهم به صبای قم و شاگردان علی دایی نیز ارتباط دارد زیرا صبا در دو بازی از سه مسابقه آتی خود باید با سیاه‌جامگان خراسان رده چهاردهمی و ملوان بندر انزلی رده سیزدهمی لیگ برتر فوتبال ایران بازی کند . 
8 پیروزی ، 13 تساوی و 6 باخت به دست آمدن هر نتیجه در بازی‌های صبای قم با تیم‌های سیاه‌جامگان خراسان و ملوان بندر انزلی نقش مهمی در حفظ یا سقوط این دو تیم در جدول رده‌بندی پایانی پانزدهمین دوره رقابت‌های لیگ برتر فوتبال باشگاه‌های کشور ایفا می‌کند و به همین دلیل صبا بازی‌های سختی پیش رو دارد . 
صبای قم بر اساس برنامه‌ریزی سازمان لیگ برتر در هفته بیست و هشتم رقابت‌های لیگ برتر فوتبال باشگاه‌های کشور از ساعت 18 امروز پنجشنبه نهم اردیبهشت‌ماه در ورزشگاه یادگار امام شهر مقدس قم میزبان و پذیرای شاگردان فرهاد کاظمی در تیم سیاه‌جامگان خراسان است . 
این در حالی است که صبا همانند اکثر بازی‌های این فصل در این دیدار نیز نمی‌تواند تمام بازیکنان اصلی خود‌را در اختیار داشته باشد زیرا جلال‌الدین علی محمدی هافبک گلزن و بازی‌ساز صبای قم که مدت زیادی است از آسیب‌دیدگی رنج می‌برد در این بازی نیز غایب است . 
در هفته‌های زیادی که علی محمدی نتوانسته به دلیل مصدومیت صبا را همراهی کند ، تیم فوتبال صبای قم تا پایان هفته بیست و هفتم از فصل جاری مسابقات لیگ بر‌تر فوتبال باشگاه‌های کشور در مقابل حریفان خود موفق به زدن 27 گل در 27 مسابقه شده است . 
گلزنی 10 بازیکن صبا در لیگ پانزدهم در این فصل تعداد 10 بازیکن صبا یعنی جلال‌الدین علی محمدی ، محمد قاضی ، عبدالکریم اسلامی ، محمد اوسانی ، ابوالفضل ابراهیمی ، فرید بهزادی کریمی ، امیرحسین صادقی ، فرشید باقری ، محمد بایوج رضایی و اکبر صادقی برای نماینده فوتبال استان قم مقابل رقبای لیگ برتری گلزنی کرده‌اند . 
از تعداد 27 گل زده توسط شاگردان علی دایی تا پایان هفته بیست و هفتم لیگ پانزدهم فوتبال باشگاه‌های برتر کشور ، 12 گل را مهاجمین صبای قم یعنی محمد قاضی ، عبدالکریم اسلامی ، فرید بهزادی کریمی ، محمد بایوج رضایی و محمد اوسانی درون دروازه رقبای لیگ برتری قرار داده‌اند . 
هافبک‌های صبای قم یعنی جلال‌الدین علی محمدی ، اکبر صادقی ، ابوالفضل ابراهیمی و فرشید باقری مجموعا موفق به زدن 12 گل مقابل رقبا شده‌اند ، ضمن‌اینکه نام یک مدافع یعنی امیرحسین صادقی با یک گل زده در جمع گلزنان فصل جاری این تیم به چشم می‌خورد . 
اما از 27 گل زده صبای قم تا پایان هفته بیست و هفتم بازی‌های لیگ برتر ، تنها 25 گل صبا را بازیکنان این تیم وارد دروازه رقبا کرده‌اند زیرا در بازی صبای قم با گسترش فولاد تبریز که با تساوی یک بر یک تمام شد و همچنین دیدار صبای قم با تراکتورسازی تبریز در نیم‌فصل نخست لیگ پانزدهم که در ورزشگاه یادگار امام قم دو بر یک به نفع صبا به پایان رسید ، مدافعان این دو رقیب تبریزی ، هر کدام یک گل برای صبای قم به ثمر رسانده‌اند . 
صدرنشینی علی محمدی در بین گلزنان صبای قم جلال‌الدین علی محمدی با 6 گل ، محمد قاضی با چهار گل ، عبدالکریم اسلامی و فرید بهزادی کریمی با سه گل ، ابوالفضل ابراهیمی ، فرشید باقری و اکبر صادقی با دو گل ، محمد بایوج رضایی محمد اوسانی و امیرحسین صادقی هر کدام با یک گل ، گلزنان تیم فوتبال صبای قم در فصل جاری لیگ برتر فوتبال باشگاه‌های کشور تا پایان هفته بیست و هفتم جام خلیج فارس محسوب می‌شوند . 
جلال‌الدین علی محمدی در دیدارهای صبای قم با نفت تهران ، فولاد مبارکه سپاهان اصفهان ، سیاه‌جامگان خراسان ، ملوان بندر انزلی ، استقلال اهواز ، نفت تهران برای نماینده قم گلزنی کرده است اما از هفته هفدهم به بعد به دلیل آسیب‌دیدگی از حضور در ترکیب اصلی شاگردان دایی محروم است . 
محمد قاضی در بازی‌های صبای قم با استقلال صنعتی خوزستان ، پرسپولیس تهران ، فولاد خوزستان و استقلال اهواز موفق به گلزنی شده و 12 هفته است که نتوانسته برای صبا گلزنی کند تا همچنان با چهار گل دومین گلزن برتر صبا در این فصل نام بگیرد . 
عبدالکریم اسلامی نیز در مسابقات صبای قم با تراکتورسازی تبریز ، استقلال اهواز و استقلال صنعتی خوزستان گلزنی کرده اما آمار این بازیکن چندان مطلوب نیست و آخرین گل خود‌را در هفته بیست و یکم زده تا انتظارات علی دایی از این مهاجم جوان برآورده نشود . 
میانگین یک گل زده در هر مسابقه توسط شاگردان دایی فرید بهزادی کریمی در دیدار صبای قم با سپاهان اصفهان در دور برگشت یک گل زده و دو گل دیگر خود را نیز در هفته بیست و پنجم وارد دروازه تیم سایپا تهران کرده تا در کنار اسلامی دومین گلزن سه گله تیم فوتبال صبای قم در لیگ پانزدهم فوتبال باشگاه‌های برتر ایران باشد . 
ابوالفضل ابراهیمی که امسال چهارمین فصل حضور خود در مسابقات لیگ برتر فوتبال باشگاه‌های کشور با پیراهن صبای قم را تجربه می‌کند و در این فصل بازوبند کاپیتانی این تیم را بر بازو می‌بندد ، در دیدارهای صبای قم لیگ پانزدهم برابر پدیده خراسان و سیاه‌جامگان خراسان گلزنی کرده است . 
در شرایطی که اکبر صادقی نیز با زدن دو گل در دیدار صبای قم و سایپا تهران در هفته بیست و پنجم دیگر بازیکن دو گله صبا در این فصل به شمار می‌رود ، بازیکنان یک گله نماینده فوتبال قم در این فصل محمد اوسانی ، محمد بایوج رضایی و امیرحسین صادقی هستند . 
بر خلاف هفته‌های قبلی لیگ برتر که تعداد گل‌های زده صبا به میانگین یک گل در هر بازی نمی‌رسید ، اما اکنون با 27 گل زده در 27 مسابقه این شرایط وجود دارد و شاگردان علی دایی در تیم فوتبال صبای قم به‌دنبال این هستند که آمار خود در سه هفته باقی‌مانده از لیگ پانزدهم بهتر از قبل کنند . 
6 پیروزی ، 4 تساوی و 3 باخت صبا در بازی‌های خانگی صبای قم در حالی امروز برابر تیم فوتبال سیاه‌جامگان خراسان چهاردهمین بازی خانگی این فصل را برگزار می‌کند که در دیدارهای خانگی قبل با تیم‌های استقلال اهواز ، گسترش فولاد تبریز ، ذوب آهن اصفهان ، استقلال صنعتی خوزستان به تساوی رسیده و یک امتیاز به‌دست‌آورده است . 
شاگردان علی دایی که در نیم‌فصل نخست بازی‌های لیگ برتر فوتبال باشگاه‌های کشور در خانه به هیچ تیمی نباخته بودند و از نظر عملکرد در بازی‌های خانگی بهترین تیم لیگ برتر بودند ، در دور برگشت برابر تیم‌های نفت تهران ، راه‌آهن تهران و پرسپولیس تهران نتیجه را واگذار کرده‌اند و البته در خانه تیم‌های پدیده ، سپاهان ، فولاد ، تراکتورسازی ، ملوان و سایپا را شکست داده‌اند . 
فوتبالیست‌های صبای قم در هفته‌های باقی‌مانده از پانزدهمین دوره لیگ بر‌تر فوتبال باشگاه‌های کشور باید در قم به مصاف تیم‌های سیاه جامگان خراسان و استقلال تهران بروند ، ضمن‌اینکه در بازی‌های خارج از خانه با تیم فوتبال ملوان بندر انزلی دیدار می‌کنند . 
بر اساس برنامه‌ریزی سازمان لیگ برتر فوتبال ایران ، در حالی که دیدارهای هفته بیست و پنجم مسابقات لیگ برتر فوتبال باشگاه‌های کشور امروز همزمان برگزار می‌شود ، صبای قم از ساعت 18 در دیداری خانگی از تیم فوتبال سیاه‌جامگان خراسان پذیرایی می‌کند . 
= ========== = گزارش از رضا جعفری 
تصویب طرح استیضاح رئیس جمهور در مجلس برزیل 
مجلس نمایندگان برزیل طرح استیضاح دیلما روسف ، رئیس جمهور این کشور را تصویب کرد . 
تصویب طرح استیضاح رئیس جمهور در مجلس برزیل 
جهان آمریکا - همشهری آنلاین : مجلس نمایندگان برزیل طرح استیضاح دیلما روسف ، رئیس جمهور این کشور را تصویب کرد . 
جناح طرفدار استیضاح حد نصاب دو سوم آرا ، 342 رای از مجموع 513 رای را کسب کرده است . 
به‌این‌ترتیب ، مجوز استیضاح رسما صادر و طرح استیضاح حدود یک ماه دیگر در مجلس سنا مطرح خواهد شد . 
رهبر حزب حاکم کارگران در مجلس نمایندگان پیش‌تر به شکست اذعان کرده بود . 
اگر مجلس سنا نیز با طرح استیضاح موافقت کند ، رئیس جمهور چپگرا باید طی شش ماه از قدرت کنار برود تا در سنا رسما پاسخگوی اتهام‌ها باشد . 
در این صورت جناح راست میانه به رهبری میشل تمر ، معاون رئیس جمهور ، قدرت را در دست خواهد گرفت . 
تمر خود با اتهام فساد مالی مواجه است و امکان استیضاح او نیز مطرح شده است . 
حزب کارگران روسف حدود 13 سال است که در برزیل قدرت را در دست داشته است . 
روسف خود از سال 2010 رئیس جمهور بوده و به‌خاطر برنامه‌های رفاه عمومی دولتش محبوبیت زیادی در میان برزیلی‌ها داشته است اما بنا بر نظرسنجی‌ها ، هم اکنون حدود 10 درصد مردم از عملکرد او ابراز رضایت می‌کنند . 
به گزارش خبرگزاری دانشجویان ایران به نقل از شبکه خبری بی بی سی ، یکی از نمایندگان طرفدار رئیس جمهور می‌گوید که بسیاری از همکارانش به دیلما روسف خیانت کرده‌اند . 
روز یکشنبه 29 فروردین ، طرفداران و مخالفان رئیس جمهور چپگرا در برازیلیا ، پایتخت ، و چند شهر دیگر در خیابان‌ها دست به راهپیمایی زدند . 
روسف ، 68 ساله ، متهم بوده که به‌طور عمدی تلاش کرده است کسری بودجه دولتش را که در حال افزایش است ، پنهان کند . 
او همچنین متهم است که از رسیدگی قضایی به پرونده بخشودگی مالیاتی فیفا در سال 2014 میلادی جلوگیری کرده است . 
روسف اتهام‌ها را بی‌اساس می‌داند و مخالفان از‌جمله ادواردو کونیا ، رئیس مجلس نمایندگان و میشل تمر را به تلاش برای کودتا و سرنگون کردن او از قدرت متهم می‌کند . 
جلسه بحث و بررسی روز یکشنبه مجلس نمایندگان که به‌طور زنده از رادیو و تلویزیون پخش می‌شد پرتنش بود . 
عده‌ای از نمایندگان دو جناح اقدام به زد و خورد کردند و به‌طور مستمر نطق‌های هم دیگر را با شعار دادن ، آواز خواندن و حمله‌های لفظی قطع کردند . 
حدود 18 هزار نفر از مردم طرفدار کناره‌گیری روسف یکشنبه بیرون ساختمان کنگره ملی تجمع کردند . 
حدود 9 هزار نفر از هواداران رئیس جمهور نیز در محل حاضر شدند . 
بین دو جناح حصار فلزی کشیده شده بود تا از درگیری جلوگیری شود . 
بنا بر گزارش‌ها ، حدود سه هزار نفر از حامیان دو جناح نیز در شهر ریو دژانیرو راهپیمایی کرده‌اند که بدون خشونت برگزار شده است . 
هفته گذشته یک کمیته مجلس نمایندگان با بررسی طرح استیضاح رئیس جمهور برزیل موافقت کرد . 
در سنای برزیل یک اکثریت ساده برای پیش بردن استیضاح کافی خواهد بود ، گرچه برکناری نهایی نیازمند دو سوم آرای سنا خواهد بود . 
معاون وزیر کار : کشور نیروی کار ماهر و متخصص کم دارد 
بجنورد - ایرنا - معاون امور اقتصادی و برنامه‌ریزی وزیر تعاون ، کار و رفاه اجتماعی گفت : کشور با کمبود یا نبود نیروی ماهر و متخصص مواجه است و به همین دلیل باید نیروهای ماهر و سازمان پذیر تربیت شوند . 
به گزارش ایرنا دکتر حجت الله میرزایی چهارشنبه در نشست تخصصی پیرامون مسائل اقتصادی مقاومتی خراسان شمالی اظهار کرد : باید نگاه مدیران هم در این حوزه تغییر کند زیراکه توسعه با پول به دست نمی‌آید . 
وی گفت : مدیران دستگاه‌های اجرائی از فکر ساخت پروژه‌ها بیرون بیایند و به فکر برنامه‌ریزی و مدیریت باشند زیراکه هم اکنون باید مدیریت ساز‌و‌کار در کشور حاکم شود . 
وی مسیر اقتصاد مقاومتی را رهایی از مشکلات ، تاب آوری در برابر چالش‌ها عنوان کرد و افزود : باید اقتصاد را نسبت به آسیب‌های بیرون و درون مقاوم کنیم تا با کوچکترین تغییری دچار شکست نشود . 
وی بر پایداری اقتصاد نیز تاکید کرد و افزود : باید این شرایط را فراهم کنیم تا اقتصادی که در معرض آسیب‌های متعدد درونی و بیرونی است مقاوم شود . 
وی اشاره‌ای به بلایای طبیعی که در کشور رخ می‌دهد ، کرد و افزود : از 50 نوع بلایای طبیعی که در دنیا اتفاق می‌افتد 40 بلا در سطح کشور به وقوع می‌پیوندد که این امر نیز موجب می‌شود تا اقتصاد کشور به نوعی آسیب‌پذیر شود . 
معاون امور اقتصادی و برنامه‌ریزی وزیر تعاون ، کار و رفاه اجتماعی بر اقتصاد دانش بنیان تاکید کرد و افزود : افراد ماهر و متخصص ، تولید فکر می‌کنند که این امر باعث رقابتی شدن خواهد شد . 
وی خطاب به مدیران دستگاه‌های اجرائی گفت : حرکت روند اقدامات گذشته ما را مقاوم نخواهد کرد چرا‌که در گذشته‌از نظر اقتصاد بسیار آسیب دیدیم . 
وی به مشکلات و چالش کم‌آب ، حفر چاه‌های غیر مجاز ، اضافه‌برداشت ، افزایش سطح زیر کشت محصولات کشاورزی ، سکوت در برابر آب دزدی ، ارائه مجوز‌های بی‌رویه اشاره‌ای کرد و گفت : چالشی که هم اکنون در بحث محیط‌زیست و کمبود آب در کشور داریم ناشی از مدیریت نادرست در سیاست گذاری‌ها و برنامه مدیران بود که هم اکنون نباید این روند را ادامه دهیم . 
وی آسیب رساندن به اقتصاد را نیز از روند نادرست سیاست گذاری‌ها دانست و افزود : منابع طبیعی را تخریب ، سرمایه اجتماعی را ضعیف و نیروی انسانی را بی‌تاثیر کردیم . 
معاون امور اقتصادی و برنامه‌ریزی وزیر تعاون ، کار و رفاه اجتماعی در بخش دیگری از سخنانش گفت : استان خراسان شمالی در بین استان‌های کشور در پایین‌ترین رده درآمدی دارد . 
وی افزود : این استان از نظر بهره‌وری نسبت به کشور پایین است که این امر به علت دانش پایین و یا نبود ابزار‌های مناسب شکل‌گرفته است . 
رییس سازمان و مدیریت برنامه ریزی خراسان شمالی گفت : 88 پروژه با هشت هزار و 900 میلیارد تومان به دبیر خانه اقتصاد مقاومتی ارسال شده است . 
حسن نادری افزود : برخی از پروژه‌های منبع درآمدی ندارند که باید این امر توسط مدیران بازنگری شود . 
وی از مدیران خواست تا پروژه‌هایی را تعریف کنند که منبع درآمدی و یا ردیف اعتباری داشته باشند و افزود : سایر پروژه‌ها تصویب نخواهند شد . 
3007 / 6042 خبرنگار : ربابه صانعی * * انتشار دهنده : سیدحسین قدسی 
جوانفکر : تایید نمی‌کنم 
« احمدی‌نژاد فعلا هیچ برنامه‌ای برای انتخابات ندارد » به معنای این نیست که کلا هیچ برنامه‌ای برای انتخابات ندارد . 
این معنایی است که از پاسخ علی اکبر جوانفکر ، مشاور رسانه‌ای سابق احمدی‌نژاد و مدیرمسئول سابق روزنامه ایران ، برداشت می‌شود . 
آنچه از سخن جوانفکر برداشت می‌شود این است که مشکل احمدی‌نژاد انتخاباتی شدن زودهنگام فضای کشور است ، نه اصل ورود به انتخابات . 
نشانه‌ها هم همین را می‌گوید . 
تحرکات احمدی‌نژاد ، حضورش در عرصه عمومی و جهت‌گیری سخنرانی‌ها و تصمیماتش حاکی از این است که او برنامه‌هایی در سر دارد . 
جوانفکر در پاسخ به این سوال که « در خبرها از قول شما آمده بود دکتر احمدی‌نژاد در انتخابات ریاست جمهوری شرکت نخواهد کرد ، آیا این خبر را تایید می‌کنید ؟ 
» گفته است : « خیر ، تایید نمی‌کنم . 
با نگاهی خوش‌بینانه می‌گویم متاسفانه برخی از رسانه‌ها بر اثر بی‌دقتی ، صحت را فدای سرعت می‌کنند و به انتشار مطالبی مبادرت می‌ورزند که با آنچه مراد گوینده است ، تفاوت دارد . 
در این باره همواره تصریح و تاکید کرده‌ام که دکتر احمدی‌نژاد فعلا هیچ برنامه‌ای برای انتخابات ندارند و اصولا انتخاباتی شدن زودهنگام فضای کشور را همسو با منافع و مصالح مردم نمی‌دانند » . 
جوانفکر سفرهای احمدی‌نژاد را هم به انبوه درخواست‌های مردمی نسبت داده است : « بنابراین به پاسخ مثبت و البته محدود دکتر احمدی‌نژاد به انبوه درخواست‌های مردمی برای حضور ایشان در اجتماعات آنان ، باید از منظر حقوق قانونی مردم توجه کرد . 
ضمن آنکه رئیس جمهور محترم سابق در هیچ یک از سخنرانی‌های خود ، حتی کوچک‌ترین اشاره‌ای به مباحث انتخاباتی نکرده است . 
دکتر احمدی‌نژاد فعلا هیچ تصمیمی برای شرکت در انتخابات ریاست جمهوری ندارد . 
ایشان با هیچ کس رودربایستی ندارند و مردم هم آقای احمدی‌نژاد را به صداقت و روراستی می‌شناسند . 
بنابراین اگر قرار باشد وارد صحنه انتخابات شوند ، تصمیم خود را به شکلی صریح و روشن با مردم درمیان می‌گذارند و هرگز وارد بازی سیاسی و انتخاباتی با ولی نعمتان خود نمی‌شوند » . 
ادعای اصلاح طلبان در عدم صحت انتخابات غلط از آب درآمد 
نماینده مردم تهران در مجلس با بیان اینکه منتخبان تهران نباید در موضوع برجام مغلطه کلامی کنند ، گفت : یکی از اولویت‌های مجلس دهم باید تکیه‌بر مسائل اقتصادی باشد . 
سیدمهدی هاشمی نماینده مردم تهران و رئیس عمران مجلس شورای اسلامی در گفت‌وگو با خبرنگار پارلمانی فارس اظهار داشت : خدا را شاکریم که دستاوردهای متعددی را توانستیم در انتخابات 7 اسفند به دست آوریم . 
وی افزود : درصد مشارکت نسبت به گذشته افزایش داشت و این نکته بسیار مهم و ارزشمندی است که نشان می‌دهد صحت و دقت انتخابات در ایران غیرقابل‌انکار است . 
اصلاح طلبان نیز که از قبل می‌گفتند ما کاندیدایی نداریم اکنون تاکید و تایید بر سلامت انتخابات داشته و پیروزی‌های متعددی را در این زمینه عنوان می‌کنند . 
نماینده مردم تهران در مجلس شورای اسلامی همچنین تصریح کرد : اصلاح طلبان یک بار از صحت و دقت انتخابات و یک بار هم از عدم شفافیت و روراستی و حضور در انتخابات حرف می‌زنند ، یک بار دیگر نیز می‌گویند ما کاندیدا نداریم و اکنون هم که می‌گویند در مجلس دهم اکثریت آرا را کسب کردیم در صورتیکه نه حرف عدم شفافیت و روراستی و نه کسب اکثریت آرا صحیح است . 
هاشمی بر همین اساس یادآور شد : در هر صورت پرونده این انتخابات با نتیجه قابل قبولی بسته شد . 
اما ما این‌را تجربه کردیم که در هر دوره از مجلس 70 درصد افراد تغییر کرده و حدود 30 درصد باقی می‌مانند و این در دوره‌های مختلف تجربه شده است و این‌گونه نیست که بگوییم صرفا در این دوره از مجلس چنین اتفاقی افتاده و ناشی از تفکری جدید است که به صحنه آمده باشد بلکه این یک روش معمول و جاری است . 
این نماینده در ادامه تاکید کرد : اصلاح طلبان و اعتدالیون با شعارهایی به میدان آمدند که امیدواریم آنها را عملی و به نوعی به مردم خدمت‌رسانی داشته و مسائل اقتصادی را حل کنند و به گونه‌ای نشود که در این زمینه نیز عدم صداقتشان در کوتاه‌مدت اثبات شود و بی‌صداقتی آنها تکمیل شود . 
لذا نباید دوباره بی‌صداقتی خود را نشان دهند . 
هاشمی همچنین خاطرنشان کرد که اصلاح طلبان باید در حل مسائل اقتصادی یک خروجی داشته باشند و نخواهند در موضوع برجام صرفا مغلطه کلامی داشته باشند و از طرفی دیگر مدال افتخار بدهند و از طرفی دیگر مردم خروجی را شاهد نباشند لذا ما انتظار داریم هر کسی چه در دولت و چه در مجلس هر سمتی دارد به فکر خدمت باشد و امیدواریم که از اکنون زمانی را برای گزارش عملکرد خود اختصاص بدهند . 
انتهای پیام / 
امروز میان ایران و عربستان دریای خون است / امروز جنگ نیابتی میان مسلمانان در حال انجام است 
پایگاه خبری تحلیلی انتخاب ( Entekhab.ir ) : رئیس دفتر مقام معظم رهبری با بیان اینکه پیام رسای رهبر انقلاب مقدمه نابودی آل سعود است گفت : آل سعود فرزندان لات ، عزی و طاغوت هستند . 
به گزارش « انتخاب » ، حجت‌الاسلام و المسلمین محمد محمدی گلپایگانی پیش‌از ظهر امروز در اختتامیه هشتمین دوره آزمون سراسری حفظ قرآن ضمن خیرمقدم به حفاظ قرآنی کشور با اشاره به خشونت‌هایی که در کشورهای اسلامی مانند یمن و سوریه اتفاق می‌افتد ، بیان داشت : امروز جنگ نیابتی میان مسلمانان توسط آمریکا ، انگلیس و رژیم صهیونیستی در حال انجام است و کشتار مردم بی‌گناه و مسلمانان توسط گروه‌های تکفیری انجام می‌شود . 
وی در خصوص جنایات داعش در کشورهای منطقه بیان داشت : پسر داعشی در حضور اعضای خانواده ، پدرش را سر می‌برد ؛ همه این‌ها مولود آمریکا و اسرائیل ، جنایت‌کاران و مزدورانی است که در عربستان به عنوان خادم الحرمین ، حاکم هستند . 
رئیس دفتر مقام معظم رهبری تصریح کرد : کدام خادم ؛ حکام مکه حرمین را غصب کرده‌اند ، این چه خدمتی است که ماموران عربستانی سال گذشته جان مهمان‌های خدا و حجاج را می‌گیرند و در حرارت و گرمای بالای 50 درجه جرعه‌ای آب به آن‌ها نرسانیدند تا تشنه جان دادند . 
حجت‌الاسلام محمدی گلپایگانی با اشاره به اینکه حدود 8 هزار نفر در ایام حج جان باختند ، خاطر‌نشان کرد : آیا حکام مکه می‌توانند خادم الحرمین باشند ، آیا این جنایت‌کاران می‌توانند خدمتکار حجاج باشند . 
محمدی گلپایگانی در ادامه سخنان خود در واکنش به اظهارات اخیر مفتی عربستان که گفته بود ایرانی‌ها مسلمان نیستند مجوس و مجوس‌زاده‌اند تصریح کرد : پیام رسای مقام معظم رهبری به مناسبت حج چیزی برای آن‌ها باقی نگذاشت و در تمام دنیا منعکس شد . 
وی تاکید کرد : شیخ عبدالعزیز وسعودی‌ها باید بدانند که خودشان فرزندان طاغوت ، لات و عزی هستند ؛ همان‌هایی که پس از اجدادتان شما نیز کمر به هدم اسلام بسته‌اید . 
حجت‌الاسلام والمسلمین محمدی گلپایگانی با اشاره به اینکه دلارهای نفتی مال ملت بدبخت عربستان است ، بیان داشت : آیا این دلارها باید این‌گونه صرف شود . 
امنیت حجاج را به یهودی‌ها و اسرائیلی‌ها سپردند ، اقدامات آن‌ها در سال گذشته و در سال 66 فراموش‌شدنی نیست بین ما و این‌ها دریای خون است و این جنایات نباید فراموش شود . 
رئیس دفتر مقام معظم رهبری در ادامه افزود : حکام عربستانی امسال اجازه ندادند حجاج ایرانی به مکه مشرف شوند ، زیرا حجاج ایرانی آزاده‌اند ، هدایت و ارشاد می‌کنند و بعثه مقام معظم رهبری در عربستان فعال بود . 
حجت‌الاسلام والمسلمین محمدی گلپایگانی خاطرنشان کرد : صحبت رسا ، گویا و کوبنده مقام معظم رهبری ، پیش‌درآمد نابودی آن‌ها خواهد بود . 
وی در بخش دیگر سخنان خود با اشاره به جایگاه دو شهر گلپایگان و خوانسار تصریح کرد : این شهرها ، عالم‌خیز و عالم‌پرور هستند ، شهره آفاق بوده و مراجع و عرفای بزرگ از این دو شهر برخاسته‌اند . 
رئیس دفتر مقام معظم رهبری افزود : گلپایگان و خوانسار هم اکنون هم از این نعمت برخوردار هستند ، نه تنها در رشته فقه و علوم اسلامی بلکه در ادبیات و سایر رشته‌ها هم برجسته‌اند و این نعمت بسیار بزرگی است . 
حجت‌الاسلام والمسلمین محمدی گلپایگانی تشکیل مهد قرآن ، تربیت حافظان قرآنی و تربیت بیش از 50 هزار حافظ قرآن در کشور از برکات نظام مقدس جمهوری اسلامی است . 
وی با اشاره به تاکیدات مقام معظم رهبری مبنی بر تربیت بیش از 10 میلیون حافظ قرآنی در کشور ، افزود : همه این برکات با تلاش فرد فرد ما و وام‌داری ما نسبت به جمهوری اسلامی محقق خواهد شد . 
محمدی گلپایگانی تشویق‌ها ترغیب‌ها ، اهتمام جدی مقام معظم رهبری را به مساله قرآن از دیگر دلایل رونق قرآن‌آموزی در کشور دانست و افزود : هر ساله در شروع ماه مبارک رمضان که ماه نزول قرآن است ، جلسه قرآنی در محضر مقام معظم رهبری تشکیل می‌شود و در این جلسه قاریان از سراسر کشور قرآن قرائت می‌کنند ؛ رهبر انقلاب صحبت‌هایی در تشویق و ترغیب دارند و یقینا این تشویق‌ها و سفارش‌ها نقش موثری در ترویج فرهنگ قرانی دارد . 
فناوری نرم موجب تعالی روح انسان‌ها می‌شود 
به گزارش ایسنا ، محمدحسین سجادی نیری در مراسم افتتاحیه مرکز نوآوری فرهنگی امید با ماموریت شتاب‌دهی به گروه‌های نوپای فرهنگی اظهار کرد : این ستاد ، تنها ستادی است که هم نام توسعه فناوری را یدک می‌کشد و هم بنا دارد در حوزه‌های مرتبط با فرهنگ و علوم انسانی فعالیت داشته باشد . 
ازاین جهت یک پیچیدگی وجود دارد و آن این است که چطور می‌توان بحث فناوری را به حوزه فرهنگ ، رسانه و علوم انسانی نزدیک کرد . 
وی توضیح داد : اساسا وقتی در کشور صحبت از فناوری می‌شود ، انتظار می‌رود با یک جنس سخت و ملموس مواجه باشیم . 
درحالی که در حوزه نرم با مساله‌ای مخالف آن مواجه هستیم . 
سجادی نیری ادامه داد : تعریف ما از فناوری نرم این است که این فناوری به جای تاثیرگذاری در ماده و تغییر ماده در طبیعت ، تاثیری بر انسان و رفتار انسان دارد . 
فناوری‌هایی که موجب تعالی روح انسان و تغییر در رفتار و منش انسان است ، به عنوان فناوری نرم محسوب می‌شود . 
وی گفت : صنعت فرهنگی و فناوری فرهنگی یکی از زیرمجموعه‌های حوزه فناوری نرم است . 
در عمل خواهیم دید مساله‌ای که در دنیا به عنوان صنایع خلاق محسوب می‌شود ، مجموعه‌ای از زیرشاخه‌هایی هست که تاثیر و تاثر بر یکدیگر دارند و در غایت خود قرار است بر یکدیگر تاثیر بگذارند . 
دبیر ستاد توسعه فناوری‌های نرم و هویت‌ساز افزود : این ستاد درخواست دارد تا دانشجویان ، اندیشمندان و افراد مختلف صاحب فکر در جامعه کمک کنند تا این تفکر در جامعه به یک گفتمان غالب تبدیل شود . 
شتاب‌دهنده امید یک فناوری نرم‌گونه در کشور است 
وی در راستای افتتاح مرکز نوآوری فرهنگی یا همان شتاب‌دهنده امید توضیح داد : این مرکز یک حرکت فناوری نرم‌گونه در کشور است . 
این که ما بتوانیم با یک سلسله خدمات و پشتیبانی‌هایی کمک کنیم ساحت فرهنگ و رسانه توسط افراد مستعد این حوزه به رشد برسد و جامعه از محصولات آن نفع ببرند . 
سجادی نیری گفت : با فرایندی که مرکز نوآوری فرهنگی امید پیش گرفته است ، دیگر با فناوری سخت مواجه نیستیم ، اتفاقا با فناوری نرم مواجه خواهیم بود که می‌تواند در کشور تاثیرگذار باشد . 
وی افزود : امیدوار هستیم به عنوان یک نمونه موفق شاهد ازدیاد این‌گونه حرکت‌ها در کشور باشیم . 
نکته‌ای که باید به دوستان دانشجو و فارغ‌التحصیلان دانشگاهی توصیه کرد ، این است که اگر چشم امید ما صرفا به حرکت‌های دولتی باشد رضایتی که مدنظر هست ، حاصل نخواهد شد . 
دبیر ستاد توسعه فناوری‌های نرم و هویت‌ساز توضیح داد : امروزه رویکردی در دنیا شکل‌گرفته و آن رویکرد حل مساله با استفاده از شرکت‌های نوپا است . 
اگر در جامعه با مشکلی مانند محیط‌زیست ، هویت شهری ، حمل ونقل شهری ، سیستم پسماند ، بازیافت و غیره مواجه می‌شویم ، همگی پتانسیلی برای ایجاد شرکت‌های نوپا است که در کنار این مسائل می‌توانند تبدیل به شرکتهای اقتصادی و موفق شوند . 
بر اساس اعلام روابط عمومی معاونت علمی و فناوری ریاست جمهوری ، مرکز نوآوری فرهنگی امید با ماموریت شتاب‌دهی به گروه‌های نوپای فرهنگی در حوزه تولید محصولات چندرسانه‌ای و با حمایت معاونت علمی و فناوری ریاست جمهوری ، به عنوان اولین شتاب‌دهنده فرهنگی رسانه‌ای در آستانه آغاز فعالیت‌های خود است و اولین دوره شتاب‌دهی آن در سال جاری آغاز خواهد شد . 
در مراسم افتتاحیه این رویداد عزت‌الله ضرغامی ، عضو شورای عالی انقلاب فرهنگی و رییس اسبق سازمان صداوسیما ، سید محمدحسین سجادی نیری ، دبیر ستاد توسعه فناوری‌های نرم و هویت‌ساز معاونت علمی ریاست جمهوری و حسین صابری ، معاون توسعه فناوری پارک علم و فناوری پردیس حضور داشتند . 
انتهای پیام 
تولید کامیون کاهش یافت کد خبر : 27073409 اردیبهشت 1395 - 12:59 . 
اسفند‌ماه سال گذشته تولید انواع کامیون در کشور کاهش یافت . 
به گزارش ایسنا ، اسفند 1394 تولید انواع کامیون در ارس خودرو دیزل با کاهش صد درصدی از 620 دستگاه در اسفند 1393 به صفر رسید . 
در این مدت تولید انواع کامیون در ایران‌خودرو دیزل با کاهش 16.8 درصدی از 179 دستگاه در اسفند 1393 به 149 دستگاه کاهش یافت . 
اسفند‌ماه سال گذشته تولید انواع کامیون در سایپا دیزل با کاهش 84 درصدی از 476 دستگاه در اسفند 1393 به 76 دستگاه کاهش یافت . 
در این مدت تولید انواع کامیون در کاریزان خودرو با کاهش صد درصدی از 71 دستگاه در اسفند 1393 به صفر رسید . 
اسفند‌ماه سال گذشته تولید انواع کامیون در گروه بهمن با کاهش 26.9 درصدی از 517 دستگاه در اسفند 1393 به 378 دستگاه کاهش یافت . 
در این مدت تولید انواع کامیون در آذهایتکس با کاهش صد درصدی از هشت دستگاه در اسفند 1393 به صفر رسید . 
اسفند‌ماه سال گذشته تولید انواع کامیون در ماموت با کاهش 83.3 درصدی از 138 دستگاه در اسفند 1393 به 23 دستگاه کاهش یافت . 
لزوم ائتلاف کشورهای مختلف در راستای مبارزه با مواد مخدر 
به گزارش ایسنا و به نقل از پایگاه خبری پلیس ، سردار محمد مسعود زاهدیان در سفر به کشور اندونزی و دیدار با رئیس پلیس و رئیس مرکز مبارزه با جرایم سازمان‌یافته اندونزی ، با بیان اینکه مواد مخدر یکی از تهدیدات اصلی جامعه جهانی است ، اظهار کرد : با توجه به اینکه کشور ایران در همسایگی بزرگترین قطب تولید مواد مخدر ( سنتی ) قرار دارد و کشور اندونزی نیز در منطقه‌ای قرار دارد که مرکز تولید و تبادل مواد مخدر صنعتی است ، از این رو لازم است کشورهای مختلف با مشارکت و تعامل ، اقدامات مشترکی در راستای مبارزه با این بلای خانمانسوز داشته باشند . 
وی با تشریح اقدامات پلیس ایران در مبارزه با مواد مخدر از کشف سالانه 700 تن مواد مخدر در ایران خبر داد و افزود : با اقدامات پلیس مبارزه با مواد مخدر ناجا از ابتدای سال تا کنون 450 تن مواد مخدر کشف و منهدم شده است . 
رئیس پلیس مبارزه با مواد مخدر ناجا ادامه داد : ضربات مهلکی به ساختار‌های قاچاق مواد مخدر در کشور وارد و تجربیات زیادی در این راستا کسب نموده‌ایم . 
این مقام ارشد انتظامی از آمادگی ایران برای مبادله تجربیات و تعامل در زمینه‌های آموزشی ، تحقیقاتی و تبادل اطلاعات و تجهیزات با کشورهای دیگر از‌جمله اندونزی خبر داد . 
سردار زاهدیان در ادامه ضمن تاکید بر اهمیت مبارزه با مواد مخدر بیان کرد : ایجاد ائتلاف بین پلیس‌های کشورهای مختلف در جهت مبارزه با مواد مخدر و جرایم سازمان‌یافته می‌تواند ، ساختار‌های غیر قانونی این شبکه‌ها را از بین ببرد و امنیت را برای مردم و شهروندان درکشور‌ها فراهم کند . 
گفتنی است رئیس پلیس کشور اندونزی نیز در این نشست اظهار کرد : جمعیت بالا و وسعت زیاد اندونزی و همچنین پراکندگی تعداد جزایر ، مبارزه با مواد مخدر در این کشور را با مشکلات عدیده‌ای مواجه کرده است . 
وی افزود : تجربیات بسیار خوب جمهوری اسلامی ایران در زمینه مبارزه با مواد مخدر می‌تواند برای کشور اندونزی موثر و کار آمد باشد . 
این مقام مسئول خواستار تبادل تجربیات و انجام اقدامات مشترک با نیروی انتظامی جمهوری اسلامی ایران برای پیشگیری و مقابله با مواد مخدر شد . 
گفتنی است در پایان این نشست مقرر شد پیش‌نویس یادداشت تفاهم‌نامه همکاری دو جانبه از طرف دو پلیس تهیه و به امضا روسای پلیس دو کشور برسد . 
انتهای پیام 
فیلم خوب با جنون شاعرانه حاصل می‌شود 
به گزارش خبرگزاری مهر ، مراسم رونمایی از کتاب « فلسفه فیلم » نوشته احمدرضا معتمدی بعد‌از‌ظهر امروز یکشنبه 19 اردیبهشت با حضور حجت‌الاسلام عبدالحسین خسروپناه ، بهروز افخمی ، محمدرضا اصلانی و نویسنده اثر در سالن یاس بیست و نهمین نمایشگاه بین‌المللی کتاب تهران برگزار شد . 
بهروز افخمی در ابتدای این مراسم گفت : کسانی که به هستی و چیستی فیلم به عنوان یکی از پدیده‌های عالم فیلم و خالص فلسفی فیلم فکر می‌کنند ، از مخاطبان اصلی این کتاب هستند . 
فیلمسازی یک مهارت است و کسی که این مهارت را یاد بگیرد ، اگر با آگاهی فیلمی بسازد ، اثر خوبی از آب در نخواهد آمد . 
به تعبیر دیگر ، باید در یک حالت جنون شاعرانه و با ناآگاهی فیلم ساخت تا فیلم خوبی از کار در بیاید . 
وی افزود : نه فیلم ساختن و نه فیلم دیدن ، با فهم فلسفی اتفاق نمی‌افتد . 
و ماقبل و یا مابعد ، کوشش‌هایی است که فیلمساز برای ساخت یک فیلم انجام می‌دهد . 
این کارگردان گفت : معتمدی هم فیلم ساختن بلد است هم دارای ذوق فلسفی است . 
به نظرم زمانی که در حال ساختن یک فیلم است همان حالت جنون شاعرانه را دارد و از تفکر فلسفی به دور است . 
این کتاب او را یک اثر اصیل فلسفی بدانید . 
حجت‌الاسلام عبدالحسین خسروپناه رئیس پژوهشگاه فرهنگ و اندیشه اسلامی هم در این برنامه گفت : با توصیف آقای افخمی موافق هستم اما توصیه‌ام این است که باید به یک فلسفه فیلم برسیم که هم اهل فلسفه از آن بهره ببرند و هم فیلمسازان . 
به نظرم باید کاری کرد که اصحاب فیلم و فلسفه به یکدیگر نزدیک شوند . 
کتاب « فلسفه فیلم » در پی تحقق همین هدف نوشته شده و البته باید کارهای بیشتری در این زمینه انجام شود . 
نویسنده کتاب « فلسفه فیلم » هم در مراسم یادشده گفت : فیلم به عنوان یک منبع فکر انسان را به کشف حقیقت نائل می‌کند و به‌مثابه خود ، یک فلسفه است . 
فلسفه فیلم یک دانش بینا رشته‌ای است که نسبت میان فیلم و فلسفه را مشخص می‌کند . 
5 هزار مجرد در آموزش و پرورش همدان شاغل هستند 
استاندار همدان از شاغل بودن 5 هزار شاغل مجرد در آموزش و پرورش این استان خبر داد . 
به گزارش خبرگزاری فارس از همدان ، محمدناصر نیکبخت ظهر امروز در جلسه شورای فرهنگ عمومی استان همدان در استانداری یکی از دلایل عدم ازدواج جوانان را بیکاری دانست و اظهار کرد : در رسانه ملی صدا و سیما و رسانه نوشتاری انگیزه و تشویقی که بتواند به امر ازدواج جوانان کمک کند ، وجود ندارد . 
وی با بیان اینکه 5 هزار نفر شاغل مجرد در آموزش و پرورش استان وجود دارد ، افزود : باید کار مطالعاتی و علمی خوبی در آموزش و پرورش انجام شود چراکه با این مطالعه علمی در آموزش و پرورش که دارای بیشترین فراوانی جمعیت است می‌توان نمونه این کار مطالعاتی را به جامعه تعمیم داد . 
استاندار همدان گفت : باید تلاش کنیم که در صدا و سیما یک برنامه تشویقی در امر ازدواج جوانان داشته باشیم ، اما باید توجه داشت که کار تبلیغاتی در این خصوص با کار مطالعاتی همراه باشد تا این برنامه به صورت عملی در جامعه اثربخش شود . 
نیکبخت با بیان اینکه وجود کارکنان مجرد در آموزش و پرورش که با وجود شغل ، هنوز ازدواج نکرده‌اند ، جای تامل و بررسی بیشتری دارد ، تصریح کرد : این امر نشان می‌دهد که مشکل عدم ازدواج در جامعه فقط مسئله اقتصادی نیست و بخشی از آن به موضوع فرهنگی بازمی گردد که باید به این موضوع در مطالعات علمی دقت کافی شود . 
وی با بیان اینکه امروز در خصوص ازدواج جوانان مورد هجمه بیگانگان هستیم ، ادامه داد : باید سعی کنیم در این زمینه برنامه‌های خنثی‌کننده در برابر تبلیغات سو بیگانگان داشته باشیم ؛ چراکه وقتی یک معلم به عنوان الگوی دانش‌آموز امر ازدواج را در زندگی ضروری نداند ، همین مسئله خود ، الگویی برای دانش آموزان جامعه می‌شود . 
نیکبخت با اشاره به نقش والدین در کاهش توقعات و مهریه بالای فرزندانشان در امر ازدواج ، خاطرنشان کرد : توقعات زیاد والدین موجب از بین رفتن انگیزه ازدواج در جوانان می‌شود ؛ چراکه ازدواج معامله و تجارت نیست و باید در این زمینه در جامعه فرهنگ‌سازی شود . 
استاندار همدان در خصوص ازدواج جوانان افزود : باید در این زمینه علاوه بر آگاهسازی جامعه با ایراد سخنرانی‌های مختلف ، کار میدانی صورت گیرد که این کار با همکاری صدا و سیما به عنوان رسانه ملی امکان‌پذیر است . 
انتهای پیام / 89009 / ق 30 
بازی‌های جهانی عشایر در قرقیزستان برگزار می‌شود تیم اعزامی کشورمان جهت شرکت در مسابقات جهانی عشایر راهی قرقیزستان شد . 
بازی‌های جهانی عشایر در قرقیزستان برگزار می‌شود 
ورزش ورزش‌های دیگر - همشهری آنلاین : تیم اعزامی کشورمان جهت شرکت در مسابقات جهانی عشایر راهی قرقیزستان شد . 
به گزارش روابط عمومی فدراسیون ورزش عشایری و بازی‌های بومی محلی ، این بازی‌ها از 13 تا 18 شهریور‌ماه با حضور بیش از 40 کشور در 25 رشته در قرقیزستان برگزار خواهد شد . 
بازی‌های جهانی عشایر ، یک رویداد ورزشی بین‌المللی است که عمدتا در میان کشورهای آسیایی انجام می‌شود و شرکت کنندگان اصلی این بازی‌ها از کشورهای قرقیزستان ، ایران ، قزاقستان ، روسیه ، ترکیه ، آذربایجان ، ازبکستان ، ترکمنستان ، مغولستان ، تاجیکستان ، و افغانستان می‌باشند . 
میدان برگزاری مسابقات ظرفیتی بالغ بر 7 هزار نفر را داراست و برخی بازی‌ها نیز در کوه‌های دریاچه ایسیک - کول همراه با برنامه‌های فرهنگی و قومی برگزار خواهد شد . 
بازی‌های جهانی عشایر سال 2016 در استان ایسیک - کول قرقیزستان در رشته‌هایی نظیر کشتی ، مسابقه با اسب ، تیراندازی با کمان و غیره برگزار خواهد شد . 
لایحه اساسنامه سازمان انرژی‌های تجدیدپذیر و بهره‌وری انرژی برق در شورای نگهبان تایید شد 
تهران - ایرنا - شورای نگهبان لایحه اساسنامه سازمان انرژی‌های تجدیدپذیر و بهره‌وری انرژی برق ( ساتبا ) را مغایر با موازین شرع و قانون اساسی ندانست . 
به گزارش روز یکشنبه ایرنا از کانال تلگرامی سخنگوی شورای نگهبان ، لایحه اساسنامه سازمان انرژی‌های تجدیدپذیر و بهره‌وری انرژی برق ( ساتبا ) مصوب جلسه مورخ 24 آذر‌ماه 1395 مجلس شورای اسلامی در جلسه مورخ 15 دی‌ماه جاری شورای نگهبان مورد بحث و بررسی قرار گرفت که مغایر با موازین شرع و قانون اساسی شناخته نشد . 
براساس این مصوبه سازمان‌های انرژی‌های نو و بهره‌وری انرژی با یکدیگر ادغام شده و سازمان انرژی‌های تجدیدپذیر و بهره‌وری انرژی برق ( ساتبا ) تشکیل می‌شود . 
همچنین در این جلسه طرح اصلاح بند ( هـ ) تبصره ( 1 ) قانون بودجه سال 1395 کل کشور مصوب جلسه 24 آذر‌ماه 1395 مجلس شورای اسلامی مورد بحث و بررسی قرار گرفت که این طرح مغایر با موازین شرع و قانون اساسی شناخته نشد . 
سیام * * 9314 * * 1336 تنظیم : داود توسلی ** انتشار : مهرنوش خانزائی 
خرخر هنگام خواب در کودکان را جدی بگیرید 
دبیر اجرایی پانزدهمین کنگره سالیانه گوش ، حلق و بینی و جراحی سر و گردن گفت : خرخر وقت خواب بایدتوسط والدین مورد توجه قرار گیرد زیرا این مسئله می‌تواند موجب کاهش شنوایی برگشت‌ناپذیر درکودک شود . 
خرخر هنگام خواب در کودکان را جدی بگیرید 
زندگی سلامت - همشهری آنلاین : دبیر اجرایی پانزدهمین کنگره سالیانه گوش ، حلق و بینی و جراحی سر و گردن گفت : خرخر وقت خواب بایدتوسط والدین مورد توجه قرار گیرد زیرا این مسئله می‌تواند موجب کاهش شنوایی برگشت‌ناپذیر درکودک شود . 
علیرضا جعفری در آستانه برگزاری پانزدهمین کنگره سراسری گوش ، حلق و بینی و جراحی‌های سر و گردن گفت : استفاده از بوتاکس به روش قلم پزشکی مورد تایید نیست ولی تزریق آن با موادی که جز فرآورده‌های وزارت بهداشت ، درمان و آموزش پزشکی بوده اگر در جای صحیح و توسط متخصصان انجام گیرد موثر خواهد بود . 
وی اظهار داشت : در حاشیه برگزاری این کنگره ، در ارتباط با موضوعات مختلف مرتبط با جراحی سر و گردن و گوش و حلق و بینی کارگاه آموزشی برگزار می‌شود که از‌جمله این موارد برگزاری تزریق بوتاکس و پرکننده‌های صورت است که این مسئله به صورت عملی آموزش داده می‌شود . 
وی در مورد تبلیغاتی که در زمینه تزریق بوتاکس در شبکه‌های ماهواره‌ای انجام می‌شود ، افزود : استفاده از بوتاکس به روش قلم پزشکی مورد تایید نیست ولی تزریق آن با موادی که جز فرآورده‌های وزارت بهداشت ، درمان و آموزش پزشکی بوده اگر در جای صحیح و توسط متخصصان انجام گیرد موثر خواهد بود . 
متخصص گوش و حلق و بینی اضافه کرد : البته این مسئله بیشتر در افراد بالای 40 سال و جهت رفع چین و چروک صورت استفاده می‌شود ولی در همه افراد موثر واقع نشده و تشخیص این مسئله بر عهده پزشک معالج است . 
دبیر اجرایی پانزدهمین کنگره سالیانه گوش و حلق و بینی و جراحی سر و گردن گفت : یکی از شایع‌ترین مشکلات مربوط به گوش و حلق و بینی در اطفال مربوط به اختلالات گوش ، مسائل مربوط به لوزه ، آلرژی و سینوزیت مکرر در آنها است . 
جعفری ادامه داد : ممکن است گاهی توده‌هایی ریز در سر و گردن کودکان یافت شود که این مسئله حتما باید مورد بررسی قرار گرفته و در صورت لزوم برداشته شود . 
وی با اشاره به علائم خطر در کودکان گفت : خرخر وقت خواب باید توسط والدین مورد توجه قرار گیرد چرا‌که این مسئله می‌تواند ناشی از عوارض بزرگی لوزه باشد و اگر درمان نشود روی گوش اثر گذاشته و مایع در گوش میانی ایجاد می‌شود . 
در نتیجه کاهش شنوایی برگشت‌ناپذیر را در کودکان شاهد خواهیم بود . 
دبیر اجرایی پانزدهمین کنگره سالیانه گوش و حلق و بینی و جراحی سر و گردن گفت : درمان لوزه کاملا انجام‌پذیر است و از طریق جراحی این مشکل در کودکان رفع می‌شود . 
وی با اشاره به وجود توده‌های سر و گردن در بزرگسالان گفت : این مسئله باید حتما جدی گرفته شود و آزمایش و معاینه‌های لازم توسط پزشک در این زمینه صورت می‌گیرد و در صورت لزوم و بر اساس علت تشکیل توده پزشک برداشتن توده را توصیه می‌کند . 
40 درصد بیمارستان‌ها از برنامه ساعت اول تولد استقبال نمی‌کنند 
دکتر ناصر کلانتری با حضور در غرفه ایسنا در بیست و دومین نمایشگاه مطبوعات ، اظهار کرد : در حال حاضر نزدیک به 60 درصد کودکان از برنامه ساعت اول تولد و ارتباط با مادر برخوردار هستند و شیر مادر را تا شش ماه انحصاری مصرف می‌کنند ، ولی 40 درصد بیمارستان‌ها شامل خصوصی ، وابسته به نیروهای مسلح و تامین اجتماعی اجازه ورود این تفکر را به خود نمی‌دهند و از آن استقبال نمی‌کنند . 
وی افزود : این بیمارستان‌ها فکر می‌کنند این اقدامات هزینه زیادی دارد و خریدار خدمت این پول را به آنها نمی‌دهد ؛ در نتیجه بهتر است به این بحث ورود نکنند . 
رییس مرکز مدیریت شبکه وزارت بهداشت ، در ادمه تاکید کرد : مراقبت‌های ساعت اول تولد نوزاد بسیار حیاتی است و مشخص شده نوزادی که در بیمارستان همراه مادر ترخیص می‌شود اگر در آغوش مادر شیر خورد ، تقریبا دیگر شیر خشک نخواهد خورد . 
اما اگر برخی رفتارهای نادرست و عملکردهای نادرست برای مادر و نوزاد در ساعت اول رخ‌داده باشد و نوزاد با شیرخشک تغذیه شده باشد و نتواند از شیر مادر تغذیه کند ، در آینده بسیار بیشتر از سایر نوزادان از شیر خشک تغذیه می‌کند . 
کلانتری در ادامه تصریح کرد : مهم‌ترین اقدامی که ما در کمیته تغذیه با شیر مادر به وزارت بهداشت توصیه می‌کنیم ، اجرای دقیق برنامه تغذیه نوزاد در ساعت اول تولد با شیر مادر و هم‌تختی و هم‌آغوشی نوزاد با مادر بلافاصله بعد از تولد است . 
برای اینکار نیز کارگاه‌هایی در سراسر کشور برگزار می‌شود و کارشناسان مربوطه ، این مباحث را به متخصصان زنان ، کودکان و بیهوشی آموزش می‌دهند و تا جایی که امکان دارد سزارین کاهش یابد تا فرصت ارتباط ساعت اول مادر و نوزاد از دست نرود . 
به گفته رییس مرکز مدیریت شبکه وزارت بهداشت ، اگر مادر ناچار به انجام سزارین شد ، بهتر است از بی‌حسی موضعی استفاده شود و مادر و نوزاد با هم ارتباط داشته باشند . 
تمام این اقدامات نیز در اتاق عمل انجام شود و مادر و نوزاد همراه یکدیگر به بخش بستری بازگردند . 
انتهای پیام 
حکم سوشا مکانی تایید شد . 
کمیته اخلاق دروازه‌بان فصل گذشته تیم پرسپولیس را به‌خاطر پوشیدن شلوار باب اسفنجی و انتشار عکس آن در فضای مجازی شش ماه محروم کرده است ! . 
کد خبر : 598247 . 
تاریخ انتشار : 27 خرداد 1395 - 12:12 - 16 June 2016 . 
جلسه کمیته استیناف به منظور رسیدگی به اعتراض سوشا مکانی به رای صادره از سوی کمیته اخلاق سه‌شنبه برگزار شد و به نظر می‌رسد رای صادره تایید شده است . 
به گزارش ورزش سه ، کمیته اخلاق دروازه‌بان فصل گذشته تیم پرسپولیس را به‌خاطر پوشیدن شلوار باب اسفنجی و انتشار عکس آن در فضای مجازی شش ماه محروم کرده است ! . 
در آیین‌نامه کمیته اخلاق آمده است تنبیهات در خارج از مستطیل سبز با آیین‌نامه کمیته انضباطی خواهد بود که در آیین‌نامه کمیته انضباطی آمده است بازیکنی که در خارج از مستطیل سبز دست به رفتار خارج از عرف می‌زند و عفت عمومی را جریحه‌دار می‌کند سه ماه حداقل و یک‌سال حداکثر از حضور در میادین رسمی محروم خواهد شد . 
علت تایید رای از سوی کمیته استیناف فقط پوشیدن شلوار زرد رنگ نبوده است ! سوشا در ماجرای خانزاده در خارج از کشور هم مرتکب تخلف شده بود که با لطف رکن‌های قضایی فدراسیون فوتبال به بازی خود در ترکیب پرسپولیس ادامه داد ! . 
عکس‌های منتشره از سوشا مکانی در فضای مجازی و حضور او در مراجع قضایی برای پاسخگویی در این زمینه در تصمیم کمیته اخلاق و هم‌چنین تایید رای توسط کمیته استیناف دخیل بوده است . 
رای صادره از سوی کمیته استیناف بعد از امضا توسط دبیر‌کل ابلاغ خواهد شد . 
هم‌چنین باید به این نکته اشاره کرد 6 ماه محرومیت سوشا در زمان برگزاری مسابقات محاسبه می‌شود و تعطیلی بازی‌ها موجب سپری شدن مدت‌زمان محرومیت وی نخواهد شد . 
تشریح دلایل ثبت ملی گلزارهای شهدا 
به گزارش ایسنا ، غلامرضا حقایق پور در مورد ثبت ملی گلزارهای شهدا اظهار کرد : طبق آموزه‌های دینی ، قبور علما و شهدا که صاحب کرامت‌اند ، جایگاه ویژه‌ای دارند به همین دلیل باید تلاش کنیم مزارشان باگذشت زمان به فراموشی سپرده نشود . 
وی با اشاره به اینکه طبق شرع قبر انسان در یک بازه‌ی زمانی مشخص شده از بین می‌رود و فرد دیگری را می‌توان در آن دفن کرد ، افزود : برای اینکه این اتفاق برای گلزار شهدا نیافتد بنیاد شهید و امور ایثارگران تصمیم گرفته است گلزارها را ثبت ملی کند تا جایگاه و مختصات مزار شهید حفظ شود . 
حقایق پور با بیان اینکه گلزارهای شهدا طبق بیانات امام خمینی (ره) زیارتگاه عاشقان است و همانند امامزاده‌ها از ارزش معنوی برخوردارند ، اظهار کرد : بسیاری از افراد جامعه با متوسل شدن به شهیدان حاجات دنیوی خود را می‌گیرند به همین دلیل محافظت از مزار شهدا در راستای ارج نهادن به مقام آن‌ها ضروری است . 
مدیرکل بنیاد شهید و امور ایثارگران استان قزوین ادامه داد : گلزارهای شهدا همانند آثار باستانی سرمایه کشور محسوب می‌شوند که باید در حفظ و نگهداری آن‌ها اهتمام داشت تا آیندگان که بر سر مزار شهید می‌آیند ، بدانند که شهدا در اعتلای انقلاب اسلامی چه کار کردند . 
وی با اشاره به بلایای طبیعی مانند سیل و زلزله در کشور خاطرنشان کرد : گلزارهای شهدا از این بلایا مستثنا نیستند و دچار آسیب و تخریب می‌شوند به همین دلیل این گلزارها با هدف جلوگیری از تخریب و مرمت و بازسازی آن‌ها ثبت ملی می‌شوند . 
حقایق پور با بیان اینکه استفاده بین‌المللی از گلزار شهدا هدف ما در ثبت ملی گلزارهای شهداست تا گردشگران خارجی و داخلی نیز از این مکان‌ها بهره‌های معنوی را داشته باشند ، خاطرنشان کرد : همچنین تحقق این موضوع موجب حساس سازی جامعه و مسئولان در حفظ و نگهداری گلزارها می‌شود . 
وی با اشاره به اینکه دشمنان تلاش دارند ، تهاجم فرهنگی را در جامعه ترویج دهند گفت : با اشاعه فرهنگ ایثار و شهادت می‌توان با این توطئه دشمن مبارزه کرد . 
وی با بیان اینکه مهم‌ترین رسالت بنیاد ترویج فرهنگ ایثار و شهادت است ، تاکید کرد : ساماندهی ، حفظ و نگهداری گلزار شهدا به عنوان یک عنصر معنوی در اشاعه این فرهنگ است ، فرهنگی که باید آن را حفظ کرد و به آیندگان انتقال داد . 
انتهای پیام 
بدشانسی مانع نتیجه‌گیری استقلال شده / دنبال شکست پرسپولیس هستیم 
به گزارش خبرگزاری مهر ، بختیار رحمانی درباره وضعیت آبی‌پوشان در آستانه دربی گفت : استقلال در نتیجه‌گیری عملکرد خوبی نداشته اما در چند بازی آخر شرایط خوبی داشتیم و موقعیت‌های زیادی را خلق کردیم . 
از لحاظ بدنی نیز بسیار خوبی بودیم و فکر می‌کنم تنها بدشانسی مانع نتیجه‌گیری ما بود و امیدوارم بدشانسی در دیدار دربی دست از سر ما بردارد . 
رحمانی درباره شرایط دیدار با پرسپولیس تصریح کرد : این دیدار مطمئنا دیداری سخت و حساس است اما امیدوارم شرایط خوبمان را حفظ کنیم تا بتوانیم در این دیدار سخت دست پر میدان را ترک کنیم . 
ما در این دیدار تنها به‌دنبال برد هستیم و بی‌توجه به دیگر مسائل آماده این دیدار می‌شویم . 
وی ادامه داد : نمایش ما در بازی‌های آخر واقعا امیدوار‌کننده بود و شرایط فوتبالی بسیار خوبی داریم . 
روز جمعه باید نمایشی حساب شده داشته باشیم و بدون استرس فوتبالی که کادر فنی می‌خواهد را در زمین پیاده کنیم . 
هافبک طراح آبی‌پوشان در پاسخ به این سوال که آیا استرس باعث فرصت سوزی در دیدارهای استقلال شده ، گفت : البته استرس همیشه در فوتبال وجود دارد اما در دیدار با ماشین‌سازی موقعیت‌های گل ما زمانی از دست رفت که از حریف پیش بودیم و نمی‌شود گفت به دلیل استرس این توپها تبدیل به گل نشد . 
روز یکشنبه دروازه‌بان ماشین‌سازی عملکرد بسیار خوبی داشت و حتی روی گلی که خورد نیز ضربه کاوه رضایی را به خوبی مهار کرد و در برگشت دروازه او باز شد . 
رحمانی صحبتهای خود را خطاب به هواداران استقلال تمام کرد : شرایط استقلال واقعا خوب است و از لحاظ بدنی و فوتبالی نسبت به ابتدای فصل بهتر شدیم . 
همه تیم می‌دانند با وجود اینکه امتیازات در شان استقلال نیست اما هواداران به خوبی از ما حمایت کردند و امیدواریم روز دربی نیز در ورزشگاه حاضر شوند . 
ما نیز می‌خواهیم همه حمایت‌های آنها را در روز دربی جبران کنیم و باعث شادی دل هواداران باشیم . 
1000 بیمار صعب‌العلاج در خراسان شمالی نیازمند مساعدت خیران هستند 
به گزارش خبرگزاری مهر به نقل از روابط عمومی کمیته امداد خراسان شمالی ، عباس اهرابی اظهار کرد : این افراد به دلیل هزینه‌های بالای بیماری قادر به پرداخت هزینه‌های درمانی نیستند و با توجه به محرومیت حاکم بر استان حضور خیران و مشارکت در امور خیریه یک نیاز اساسی در تمام زمینه‌ها به ویژه مباحث درمانی است . 
اهرابی افزود : کمیته امداد امام خمینی (ره) پس از تصویب قانون بیمه همگانی به عنوان یکی از سازمان‌های اصلی چهارگانه بیمه انتخاب شده و پوشش بیمه پایه درمان ، مکمل و حمایت همه‌جانبه از اقشار آسیب‌پذیر و قشر ضعیف جامعه را در دستور کار قرار داده است . 
وی بابیان اینکه فعالیت‌های درمانی کمیته امداد به سه بخش بهداشتی ، بیمه درمان پایه و بیمه مکمل درمان معطوف است ، تصریح کرد : این نهاد دربسته بیمه مکمل به مددجویان خدمات ارزنده و متناسب با نیاز جامعه هدف را ارائه می‌کند و مددجویان در قالب این طرح از فرانشیز دارو ، بستری ، هزینه نگهداری سالمندان ، آزمایشگاه بهره‌مند می‌شوند . 
این مسئول اضافه کرد : بیمه درمانی شامل مددجویانی که دارای دفترچه درمانی هستند و در این حوزه تنها مددجویان شهرهای بالای 20 هزار نفر از این خدمت بهره‌مند می‌شوند . 
وی اضافه کرد : کمیته امداد خدمات مختلفی بهداشتی و درمانی را در قالب هزینه نگهداری از بیماران نیازمند زمین‌گیر ، هزینه لوازم پزشکی مصرفی و تجهیزات توان‌بخشی ، ارتقا شاخص‌های بهداشتی مددجویان ، پرداخت فرانشیز هزینه‌های بستری و سرپایی مددجویان ، طرح تغذیه کودکان زیر 6 سال در بهبود شرایط زندگی مددجویان ارائه می‌دهد . 
مدیرکل کمیته امداد استان بابیان اینکه هم اکنون بیش از 160 بیمار زمین‌گیر تحت حمایت این نهاد قرار دارند ، گفت : بیشترین این بیماران در شهرستان‌های بجنورد ، اسفراین و شیروان قرار دارند که ماهیانه مبلغ یک میلیون ریال برای هزینه نگهداری آن‌ها از سوی کمیته امداد پرداخت می‌شود . 
اهرابی تعداد بیمه‌شدگان شهری بالای بیست هزار نفر را بیش از 16 هزار نفر اعلام کرد و افزود : ارائه خدمات بیمه‌ای به روستائیان و شهرهای زیر بیست هزار نفر از چند سال گذشته از وظایف کمیته امداد برداشته شده است و به همین منظور واگذاری بیمه درمانی روستائیان و شهرهای زیر بیست هزار نفر به کمیته امداد در سطح کشور در حال پیگیری است . 
این مسئول بیان داشت : طی سال گذشته حدود 32 میلیارد ریال برای بیمه درمانی مددجویان هزینه شد . 
وی بابیان اینکه چهار شهرستان بجنورد ، اسفراین ، شیروان و مانه و سملقان در قالب این طرح از بیمه درمانی بهره‌مند هستند ، ادامه داد : هم اکنون بیش از هشت هزار و 680 مددجو بجنوردی ، یک هزار و 260 مددجوی اسفراینی ، پنج هزار و 250 مددجوی شیروانی و یک هزار و 100 مددجو در مانه و سملقان از این خدمت بهره‌مند هستند . 
مدیرکل کمیته امداد استان عنوان کرد : کمیته امداد به منظور حمایت از مددجویان شهرستان‌های دیگر خراسان شمالی خدمات موردی در قالب فرانشیز و وام‌های درمانی به آن‌ها ارائه می‌دهد . 
وی یادآور شد : کمیته امداد امام (ره) استان سال گذشته حدود 10 میلیارد ریال برای هزینه‌های بستری و سرپایی مددجویان هزینه‌کرد و بیش از دو میلیارد و 300 میلیون ریال نیز برای ارتقا شاخص‌های بهداشتی مددجویان پرداخت کرد . 
اهرابی بابیان اینکه هم اکنون 22 نفر بیمار دیالیزی تحت حمایت این نهاد قرار دارند که نیازمند پیوند کلیه هستند ، یادآور شد : هزینه پیوند هر کلیه 150 میلیون ریال است که درمجموع اعتبار موردنیاز برای انجام عمل پیوند کلیه برای این افراد ، سه میلیارد و 300 میلیون ریال برآورد شده است . 
وی اظهار کرد : این بیماران برای تامین این هزینه‌ها نیازمند توجه خیران هستند . 
مقدماتی جام جهانی فوتبال / کره جنوبی فاتح نبرد حساس با ازبکستان 
تهران - ایرنا - دیدار حساس کره جنوبی و ازبکستان در مرحله مقدماتی جام جهانی 2018 روسیه با برتری 2 بر یک کره جنوبی به پایان رسید . 
به گزارش ایرنا ، روز سه‌شنبه و در هفته پنجم مرحله مقدماتی جام جهانی 2018 روسیه در منطقه آسیا ، تیم ملی کره جنوبی از گروه دوم در سئول میزبان ازبکستان بود و در نهایت به پیروزی 2 بر یک رسید . 
این در حالی است که ازبکستان در نیمه نخست یک بر صفر از میزبان پیش بود ، اما در نیمه دوم شرایط تغییر کرد . 
کره جنوبی با کسب برتری در دیدار امروز ، 10 امتیازی شد و در رتبه دوم جدول رده‌بندی قرار گرفت و ازبکستان 9 امتیازی باقی ماند . 
این دیدار به دلیل جایگاه دو تیم در جدول رده‌بندی از حساسیت بالایی برخوردار بود و کره جنوبی سعی داشت در دقایق ابتدایی با اتکا به ارسال‌های بلند ، موقعیت گلزنی ایجاد کند که در این امر موفق نبود . 
در دقیقه 25 ، ازبکستانی‌ها در ضد حمله‌ای سریع توپ را به محوطه جریمه کره جنوبی رساندند که خروج دروازه‌بان میزبان سبب شد تا « بیک ماجیف » هافبک ازبکستان با ضربه‌ای تماشایی از فاصله دور گل نخست این دیدار را به ثمر برساند . 
بازیکنان کره جنوبی در نیمه دوم و با حمایت هواداران تلاش فروانی برای گلزنی انجام دادند و در دقیقه 64 توسط « نام تائه هی » به گل تساوی دست یافتند . 
کره‌ای که نمی‌خواستند امتیازی از این دیدار خانگی از دست بدهند در دقیقه 86 مزد حملات متوالی خود را گرفتند و با ضربه « کو جا چئول » به گل دوم دست یافتند در نهایت سه امتیاز را از آن خود کنند . 
در دیگر دیدارهای این گروه ، تیم ملی فوتبال ایران از دقایقی قبل در شهر « سرمبان » مالزی به مصاف سوریه رفته است . 
بازی چین و قطر نیز تا دقیقه 60 با تساوی بدون گل همراه است . 
ورزشی * * 3783 * * خبرنگار : امیر میرزاییان انتشاردهنده : علی خورسندی 
قایم‌مقام سپاهان : با خطیبی تماس نگرفته‌ایم . 
قایم‌مقام باشگاه سپاهان گفت : انشاالله نویدکیا و عقیلی در زمان و شرایط خودش و به‌موقع برمی‌گردند و امیدوارم دوباره آن‌ها را در سپاهان ببینیم . 
[ قایم‌مقام سپاهان : با خطیبی تماس نگرفته‌ایم ] به گزارش " ورزش سه " ، مسعود تابش در حاشیه جشنواره « جلوه‌های قهرمانی در دیار پهلوانان » در گفتگو با ایمنا در پاسخ به اینکه تصور می‌شد با استعفای استیماچ مشکل نویدکیا و عقیلی حل و زمینه برای بازگشت آن‌ها فراهم شود اظهار داشت : هیچ وقت کسی نگفته بود که این 2 نفر در سپاهان نباشند . 
نویدکیا از سرمایه‌های باشگاه سپاهان است و زحمات او هیچ وقت فراموش نخواهد شد . 
زمان ، این مشکلات را حل می‌کند وی ادامه داد : انشاالله زمان این مسایل را حل می‌کند . 
مشکلاتی وجود داشته و مسایلی هست که نمی‌شود آن‌ها را زیاد باز کرد که در آینده برطرف می‌شود . 
تابش گفت : عقیلی هم از بزرگان و پیشکسوتان سپاهان است که نزدیک به 10 سال برای این تیم زحمت‌کشیده است . 
انشاالله این 2 بازیکن در زمان و شرایط خودش و به‌موقع برمی‌گردند و امیدوارم دوباره آن‌ها را در سپاهان ببینیم . 
قایم‌مقام باشگاه سپاهان در مورد غیبت محرم نویدکیا در تمرینات سپاهان و سفر عقیلی به قطر بیان داشت : چند جلسه‌ای است که محرم را در تمرین ندیده‌ایم . 
دوستان با محرم تماس داشته‌اند و رسول خوروش مدیر تیم بیشتر در جریان این مسایل است و باید از وی در این مورد بپرسید . 
شنیده‌ام عقیلی هم به قطر رفته است چون زانویش هم کمی مشکل داشت ولی او با من تماسی نداشته است . 
اعضای نهایی کمیته فنی هفته آینده مشخص می‌شوند وی در مورد احتمال اضافه شدن چند عضو دیگر به کمیته فنی باشگاه سپاهان گفت : جلسات کمیته فنی در حال برگزاری است و حرفی از اضافه شدن فرد جدیدی به این کمیته هم مطرح نبوده است . 
تابش در مورد اینکه این مسیله ، صحبت یکی از اعضای کمیته فنی بوده است اضافه کرد : چند نفری جزو لیست ما بوده‌اند ولی باید اجازه دهید تعداد اعضا تثبیت شود و فکر می‌کنم تا هفته آینده بتوانیم دقیقا بگوییم اعضای نهایی کمیته فنی چه کسانی هستند . 
اسم بردن از گزینه‌های سرمربیگری سپاهان حرفه‌ای نیست 
قایم‌مقام باشگاه سپاهان در پاسخ به این سوال که آیا عبدالله ویسی سرمربی فصل آینده سپاهان است گفت : نه . 
مربیانی که نام آن‌ها در رسانه‌ها مطرح می‌شود الان تیم دارند و لیگ هنوز تمام نشده است بنابراین ، اینکه الان بگوییم ما با فلان مربی در حال مذاکره هستیم اصلا حرفه‌ای و قشنگ نیست . 
سه بازی از لیگ برتر باقی‌مانده و فصل باید تمام شود تا در این زمینه تصمیم بگیریم . 
تابش افزود : البته ما داریم برای فصل آینده برنامه‌ریزی می‌کنیم و قطعا اولویت‌هایی در نظر گرفته شده است اما صحیح نیست الان از کسی اسم ببریم . 
با خطیبی تماس نداشته‌ایم وی در مورد شایعه تماس باشگاه سپاهان با رسول خطیبی برای سرمربیگری این تیم گفت : همان طور که گفتم ما با کسی تماس نگرفته‌ایم و در جلسات کمیته فنی در این مورد تصمیم‌گیری خواهد شد . 
باید ببینیم در آینده با چه کسی می‌توانیم همکاری کنیم که چند سال سرمربی سپاهان بماند و بتواند به ما در اجرای برنامه‌های بلندمدت باشگاه کمک کند . 
توییتر برای سودآوری می‌جنگد کد خبر : 27073509 اردیبهشت 1395 - 13:00 . 
در حالی که پنج میلیون کاربر جدید به توییتر پیوستند ، این شرکت با درآمد 594.5 میلیون‌دلاری در سه‌ماهه اول سال 2016 ، هنوز هم برای دستیابی به سود می‌جنگد . 
به گزارش ایسنا به نقل از انگجت ، طی سه‌ماهه اول سال 2016 ، پنج میلیون کاربر فعال ماهیانه به توییتر اضافه شدند و این شرکت اکنون 310 میلیون کاربر دارد که نسبت به زمان مشابه سال گذشته یک افزایش محسوب می‌شود . 
اما با این وجود این شرکت با 79 میلیون دلار ضرر ، هنوز هم سودآور نیست . 
این شرکت در سه‌ماهه سال جاری 594.5 میلیون دلار درآمد کسب کرد که مبلغی کمتر از انتظارت بود . 
در حقیقت سه‌ماهه گذشته ، یعنی سه‌ماهه چهارم سال 2015 ، با 710 میلیون ، درآمد بیشتری به‌دست‌آورده بود . 
توییتر اشاره می‌کند که درآمدش در پایین‌ترین حد انتظارات بوده است . 
البته این شرکت در طول سه‌ماهه اول سال 2015 ، تنها 436 میلیون دلار درآمد کسب کرده و 162 میلیون دلار از دست داده بود . 
در حالی که آمار مالی ارقام بدی را نشان می‌دهند ، افزایش کاربران فعال ماهیانه توییتر باید سرمایه‌گذاران توییتر را کمی خوشحال‌تر کند ، زیرا در سه‌ماهه گذشته تعداد کاربران پایه این شرکت دو میلیون نفر کاهش یافته بود . 
جک دورسی - مدیرعامل توییتر - در زمان ارایه گزارش سه‌ماهه اشاره کرد که این شرکت به تمرکز بر روی وقایع زنده ادامه خواهد داد . 
دورسی همچنین اعلام کرد که با تایم لاین آپدیت شد ، توییت‌ها ، ریتوییت‌ها ، پاسخ‌ها و لایک‌ها در توییتر افزایش داشته است ، اما به آمار دقیق این آمار اشاره‌ای نکرد . 
همکاری منطقه‌ای و بین‌المللی میان ایران و گرجستان بررسی شد 
تهران ایرنا - دردیدار معاون آسیا و اقیانوسیه وزارت امور خارجه کشورمان با « انلیدزه » وزیر امور خارجه گرجستان همکاری‌های منطقه‌ای و بین‌المللی دو جانبه و تحولات مناطق پیرامونی ایران و گرجستان مورد بررسی قرار گرفت . 
به گزارش ایرنا به نقل از اداره کل دیپلماسی رسانه‌ای وزارت امور خارجه ، ابراهیم رحیم‌پور معاون آسیا و اقیانوسیه وزارت امور خارجه جمهوری اسلامی ایران که سه‌شنبه شب چهارم خرداد‌ماه و در آستانه برگزاری جشن‌های بیست و پنجمین سالگرد استقلال گرجستان وارد تفلیس شده به‌طور جداگانه با جالاغانیا معاون آسیا و اقیانوسیه و آفریقای وزارت امور خارجه و انلیدزه وزیر امور خارجه گرجستان دیدار کرد . 
در این ملاقات‌ها ابعاد مختلف روابط دو جانبه و بویژه طرح‌ها ، پروژه‌های دراز‌مدت و پایدار و همکاری‌های اقتصادی و تجاری و همچنین آخرین تحولات گردشگری و مناسبات مردمی بین دو کشور مورد تبادل نظر مسوولان عالیرتبه سیاسی دو کشور قرار گرفت و راه کارهای توسعه و گسترش آن نیز بررسی شد . 
مقامات عالی وزارت امورخارجه گرجستان در این دیدار اظهار داشتند که بیانیه‌های دولتی و دستور‌العمل‌های لازم در راستای رفع تحریم‌ها و اجرای برجام به بانک مرکزی و وزارت اقتصاد گرجستان ابلاغ شده و از نظر دولت گرجستان هیچ مانعی برای استقرار مجدد و توسعه همکاری‌های بانکی میان دو کشور ، وجود نخواهد داشت . 
در ادامه این دیدار با توجه به اجرای مجدد موافقتنامه لغو روادید برای اتباع ایرانی از سوی گرجستان ، موضوع برقراری پروازهای هفتگی میان دو کشور که طی دوهفته آینده به بیش از 10 پرواز می‌رسد ، نیز بررسی و تبادل نظر شد . 
همچنین درخصوص مزیت‌های ترانزیتی دو کشور ایران و گرجستان و طرح‌های توافق شده و در حال بررسی برای استقرار و تقویت کریدورهای حمل‌و‌نقل بین دو کشور ( زمینی ، هوایی ، ریلی ) گفت‌وگو و تبادل نظر به عمل آمد . 
در دیدار معاون آسیا و اقیانوسیه وزارت امور خارجه ایران با وزیر امور خارجه گرجستان ، دعوتنامه جهانگیری معاون اول رئیس جمهوری ایران با عنوان کوبریکاشویلی نخست وزیر گرجستان ، به وزیر امور خارجه گرجستان تسلیم شد .** تشکر و قدردانی از مواضع جمهوری اسلامی وزیر امور خارجه گرجستان از این که جمهوری اسلامی ایران از نخستین کشورهایی بوده که استقلال گرجستان را به رسمیت شناخته و در طول 25 سال روابط دو جانبه ، همواره از استقلال و تمامیت ارضی گرجستان حمایت کرده ، از حضور رحیم‌پور در تفلیس در آستانه بیست و پنجمین سالگرد استقلال گرجستان تشکرو ابراز خرسندی کرد . 
شبس * * 1708 * 1613 
پیام جالب 2 وزیر به « احسان علیخانی » و ماه‌عسل . 
در طول هشت شبی که از ماه مبارک رمضان و پخش ماه‌عسل از شبکه سه سیما می‌گذرد ، نظرات متفاوتی به سمت این برنامه روانه شده که از آن میان پیام علی ربیعی و عباس آخوندی به عنوان وزرای دولت دهم شایان‌توجه است . 
گروه فرهنگ و هنر : « علی ربیعی » ؛ وزیر کار ، رفاه و تعاون اجتماعی در یادداشتی عنوان کرد : من به عنوان یک کنشگر به شما تبریک می‌گویم و همیشه برنامه شما را در ماه مبارک رمضان می‌بینم و هر وقت فرصتی پیدا کنم و یا درگیر جلسه‌ای نباشم با اشتیاق آن را تماشا کردم و می‌کنم . 
من می‌خواهم نام برنامه شما را گسترش غمخوارگی ملی بنامم . 
می‌خواهم نام برنامه‌تان را هر ایرانی یک مددکار اجتماعی اطلاق کنم و همچنین می‌خواهم نام برنامه‌تان را « ماه‌عسل » زندگی خوب برای ایرانیان نام‌گذاری کنم . 
یا شاید بهتر باشد بگویم که یک ماه ، « ماه‌عسل » اما ماه‌ها زندگی خوب برای ایرانیان و زندگی پر از شیرینی و عسل برای هر ایرانی که با این برنامه اتفاق می‌افتد . 
به گسترش خیر جمعی نیازمندیم و « ماه‌عسل » به نظرم حالا دیگر یک رسانه جمعی شده و یک نوع سخنگوی خیر جمعی است . 
خیر جمعی فقط کمک مالی نیست ؛ خیر جمعی کمک از یک لبخند تا کمک و دستگیری و حتی یک آموزش ساده از طریق مهربانی است . 
من به نوبه خودم ابتدا به عنوان یک شهروند و بعد به عنوان وزیر دولت تدبیر و امید از تلاش‌های تهیه‌کننده و مجری این برنامه تشکر می‌کنم . 
و پس از آن عباس آخوندی ؛ وزیر راه و ترابری دومین وزیری بود که در پیامی به تهیه‌کننده « ماه‌عسل » برای ساخت چنین برنامه‌ای تبریک گفت و نوشت : « میان دغدغه‌ها و مشغله‌های روزانه‌ام در ماه مبارک رمضان هر زمان که فرصت پیدا کنم و بتوانم حتما حتی برای دقایقی هم که شده تماشاگر « ماه‌عسل » می‌شوم . 
برای من اتفاق خیلی مهمی است ، اینکه جایگاهی در تلویزیون به مردم اختصاص پیدا کند تا شنوای قصه آنها باشیم . 
اینکه میان این‌همه آدم که در طول روز می‌بینیم و قصه‌هایشان را نمی‌دانیم تلویزیون محمل و صندلی‌اش را به آدم‌های عادی تحویل دهد که هم عبرت‌آموزی داشته باشد و هم تامل‌برانگیز و مهم‌تر از همه بر نهاد و نفسی که به‌خاطر فضای زمانی آماده تحول است تاثیر بگذارد . 
این برنامه می‌خواهد خیرطلبی و امیدواری را انتشار دهد و با قصه‌هایی که حتی شاید به‌ظاهر شاد نیست تلاش کند ابتهاج درونی ایجاد کند و نفس حقیقت‌جو را به خدا نزدیک‌تر کند . 
برای همین به شما و گروه تولیدتان خسته‌نباشید می‌گویم ، برقرار باشید . » . 
برنامه « ماه‌عسل » که دهمین سال پخش خود را پشت سر گذاشته است به تهیه‌کنندگی و اجرای احسان علیخانی هرشب حوالی ساعت 19 از شبکه سه سیما به روی آنتن می‌رود . 
پدیده‌ای که زلزله تهران را شدید می‌کند 
رییس سازمان مدیریت بحران کشور فرونشست زمین در اطراف تهران را عاملی دانست که سبب تشدید خسارت‌های احتمالی ناشی از زمین‌لرزه در این شهر خواهد شد . 
اسماعیل نجار در گفت‌وگو با ایسنا ، درباره کاهش سطح آب‌های زیرزمینی و فرونشست زمین در بخش‌هایی از شهر تهران اظهار کرد : در سال‌های اخیر تغییر اقلیم و کاهش بارندگی‌ها در سطح کلان و جهانی و از سوی دیگر نیاز به آب و منابع آبی در داخل شهر باعث شد تا میزان برداشت از سفره‌های زیرزمینی بیش از حد مجاز شود . 
وی با بیان اینکه این عوامل سبب کاهش سطح آب‌های زیرزمینی و بروز پدیده فرونشست در تهران شد ، گفت : البته این فرونشست پدیده‌ای است که در برخی دیگر از نقاط کشور هم رخ‌داده است ، اما عمده این مناطق در بخش‌های بیابانی و دشتی واقع شده و با توجه به اینکه خالی از سکنه است ، سوای بحث تاثیرات دراز مدتی ، تاثیر چندانی روی افراد نخواهد داشت ، اما در تهران با توجه به تمرکز جمعیت ، بافت شهری و . 
. 
. 
آثار و پیامدهای آن بیشتر مورد توجه است و باید اقداماتی نیز برای حل آن انجام شود . 
رییس سازمان مدیریت بحران کشور با تاکید بر اینکه فرونشست زمین هنگام زلزله خطرات ناشی از زمین‌لرزه را تشدید می‌کند ، به ایسنا گفت : این پدیده در تهران رخ‌داده است ، تهران شهری بسیار بزرگ است و با بیش از 10 میلیون نفر جمعیت ساکن مستعد خطرات طبیعی زیادی از‌جمله زمین‌لرزه است ، وضعیت ساخت وسازها ، راه‌ها و مکان‌گزینی ساخت وسازها چندان مناسب نیست و از این روز پدیده‌ای مانند فرونشست تمامی این خطرات را می‌تواند تشدید کند . 
نجار با بیان اینکه در مجموع ممکن است حادثه‌ای که پیش می‌آید برای تهران بسیار پرمخاطره باشد ، درباره اینکه فرونشست زمین در کدام محل‌ها نمود بیشتری داشته است نیز گفت : می‌توان گفت در اکثر نقاط تهران این پدیده رخ‌داده و هرچه به سمت مناطق همواره شهر می‌رویم میزان آن بیشتر می‌شود . 
برابر اظهارات کارشناسان ، این پدیده جنوب غربی تهران بیشتر مشاهده شده است . 
وی درباره اقدامات انجام شده برای مقابله با این پدیده و حل آن نیز خاطرنشان کرد : از دانشگاه‌ها خواسته‌ایم که درباره این موضوع تحقیقات خود را انجام‌داده و نتایج آن را به ما بدهند . 
در بخش اجرایی نیز وزیر کشور و دیگر دستگاه‌های اجرایی جلساتی در این زمینه داشته‌اند و موضوع پیگیری می‌شود که امیدواریم با کمک همه افراد صاحب‌نظر و دستگاه‌های اجرایی بتوانیم این فرونشست را کم کنیم . 
پخش زنده یک جشنواره هنری از شبکه افق / « نبرد فانتوم » در تدارک پخش 
به گزارش خبرگزاری مهر ، نخستین جشنواره هنری « حقوق بشر آمریکایی » به همت حوزه هنری سازمان تبلیغات اسلامی برگزار شد و حدود 800 اثر با موضوع « ماهیت و مصادیق حقوق بشر آمریکایی » از سوی 350 هنرمند در بخش‌های مختلف همچون موشن گرافیک ، اینفوگرافیک ، پوستر ، تابلو ، مقاله ، عکس و کاریکاتور به دبیرخانه ارسال شده است . 
مراسم اختتامیه نخستین جشنواره هنری « حقوق بشر آمریکایی » ساعت 18 یکشنبه هفتم شهریور‌ماه 1395 در سالن سوره حوزه هنری برگزار می‌شود و شبکه افق نیز برای پوشش زنده این مراسم ، تدارک ویژه‌ای دیده است . 
برنامه پخش زنده مراسم اختتامیه این رویداد هنری از ساعت 17:45 روز یکشنبه 7 شهریور از شبکه افق آغاز خواهد شد . 
جانفشانی خلبانان ارتش در « نبرد فانتوم » 
مستند « نبرد فانتوم » به کارگردانی مهدی جبین‌شناس و تهیه‌کنندگی سالار بی‌باک در خانه مستند انقلاب اسلامی در حال تولید است و تا پایان شهریور برای پخش از تلویزیون آماده می‌شود . 
مهدی جبین‌شناس کارگردان مستند « نبرد فانتوم » از پایان مرحله مصاحبه با خلبانان دفاع مقدس در این مستند خبر داد و گفت : با پایان یافتن بخش اول تصویر‌برداری در روزهای آینده بر اساس صحبت‌ها و توصیفاتی که خلبانان از شرایط عملیات خود داشته‌اند ، بخش بازسازی صحنه‌های افتخار‌آفرینی آنها را آغاز خواهیم کرد . 
این کارگردان بازسازی‌های مورد استفاده در این مستند را به دو بخش واقعی و انیمیشن تقسیم کرد و افزود : بخشی از بازسازی صحنه‌های جنگ به صورت رئال و با استفاده از هواپیماهای واقعی انجام می‌پذیرد که با همکاری نیروی هوایی ارتش در آینده نزدیک فیلمبرداری می‌شود و بخشی دیگر از بازسازی صحنه‌های جنگی با استفاده از انیمیشن‌های فاخر و باور‌پذیر صورت می‌گیرد که امیدواریم در القای حس به مخاطب موثر واقع شود . 
جبین‌شناس اضافه کرد : در مستند نبرد فانتوم با خلبانان شاخصی چون تیمسار برات‌پور ( طراح حمله اچ 3 ) ، خلبان ضرابی ، خلبان نمکی ، خلبان صمدی ، خلبان بختیاری و … مصاحبه انجام شده و از آنها خواسته شده است تا به تشریح ماموریت‌های مهم خود در عملیات‌های هوایی در 8 سال دفاع مقدس بپردازند . 
وی زمان اکران این مستند 5 قسمتی را هفته دفاع مقدس اعلام کرد و گفت : با توجه به اینکه آغاز حمله ارتش صدام به کشورمان به صورت هوایی انجام شد و از همان روزهای ابتدایی جنگ نیروی هوایی ارتش جمهوری اسلامی ایران به‌طور جدی برای پاسخ به دشمن بعثی وارد میدان شدند ، تلاش داریم در سالروز آغاز جنگ تحمیلی ، اولین قسمت این مستند را پخش کنیم . 
این کارگردان مستند در پاسخ به سوالی در زمینه بیان یکی از جالب‌ترین خاطرات خلبان‌های مورد مصاحبه ، گفت : آقای قره‌باغی در یکی از مصاحبه‌ها به ذکر خاطره‌ای از هدف اصابت موشک قرار گرفتن هواپیمایش در یکی از عملیات‌ها در خاک عراق و از بین رفتن نیمی از دم و نیمی از بال هواپیما می‌پردازد و نحوه مدیریت خود را برای ادامه پرواز با هواپیمای دو نیم شده و فرود خود در پایگاه هوایی شهید نوژه شرح می‌دهد که به نظرم بسیار جذاب و قابل‌تامل بود . 
باشگاه خبرنگاران جوان گزارش می‌دهد ؛ . 
اصولگرایان برای انتخابات ریاست جمهوری 96 چه برنامه‌ای دارند ؟ 
. 
غایت مطلوب اصولگرایان ، ارایه گزینه مشترک برای انتخابات ریاست جمهوری 96 است اما تحقق این هدف با اما و اگرهایی روبه روست . 
اصولگرایان برای انتخابات ریاست جمهوری 96 چه برنامه‌ای دارند ؟ 
. 
به گزارش خبرنگار احزاب و تشکل‌های گروه سیاسی باشگاه خبرنگاران جوان ، اصولگرایان برای معرفی نامزد مطلوب‌شان در خرداد 96 ، این روزها سخت مشغول رصدکردن فضای سیاسی کشور هستند . 
برخلاف اصلاح‌طلبان که " مصلحت حسن روحانی " را بر هر پلن آرمانی دیگری ترجیح می‌دهند ، راست‌منشان عرصه سیاست اما در وضعیت غیرقابل‌پیش‌بینی قرار دارند . 
اصولگرایان برای جلوگیری از تکرار تاریخ و ناکامی انتخابات 92 ، راهی جز وحدت و ارایه گزینه مشترک در انتخابات دور دوازدهم ریاست جمهوری ندارند . 
این غایت مطلوب است ؛ اما چه کسی است که نداند ، سیاست ، عرصه فضیلت‌خواهی نبوده و طیف‌های سیاسی هر کدام فراخور شرایط درون‌حزبی و برون‌حزبی خود ، به انتخاب گزینه " صالح " و " اصلح " مبادرت می‌ورزند . 
با طرح مقدمه مزبور ، این سوال مطرح می‌شود که اساسا اصولگرایان برای استقبال از انتخابات سال آینده ، به چند گعده و دسته تقسیم می‌شوند ؟ 
این دسته‌ها هر کدام چه برنامه‌ای در سر دارند ؟ 
. 
مثلث امید / به‌نام 94 به کام 96 . 
در جریان انتخابات اسفند 94 از مجموعه‌ای رونمایی شد که دو سال و اندی قبل‌تر از آن ، کلنگ بناشدن‌اش به شکل غیررسمی به زمین زده شده بود . 
مجموعه‌ای که 3 سرمایه‌گذار داشت ؛ اصولگرایان به‌اصطلاح میانه‌رو ، اصلاح‌طلبان و حامیان دولت یا همان اعتدالیون . 
این سرمایه‌گذاری ، چنان تجربه پرخطری برای بانیان‌اش بود که عضویت در آن را همراه با اما و اگر می‌نمود . 
ریسکی که از عدم اقبال عمومی و حذف از بهارستان نشات می‌گرفت . 
چه آنکه کاظم جلالی در پاسخ به عوض حیدرپور نماینده مجلس نهم که پرسیده بود " آیا به لیست امید تهران بیایم یا خیر " گفت : " ما در تهران همه در حالت ریسک هستیم و نمی‌دانیم دارد چه اتفاقی می‌افتد . 
" . 
هر‌چه بود ، " دست راست لاریجانی " دل به دریا زد و وارد معامله با امیدی‌ها شد ؛ معامله‌ای که چنانچه اراده " فیلسوف اصولگرا " و پاداش همراهی وی با اعتدال حسن روحانی نبود ، محقق و مسجل نمی‌شد . 
هر‌چند ، تعداد منسوبین علی لاریجانی در لیست امید ، تنها در دو نفر خلاصه می‌شد ( کاظم جلالی و بهروز نعمتی ) اما یقینا بخش اعظمی از حامیان دولت و قسمی از اصلاح‌طلبان ، قلب‌شان با عارف بود و عقل‌شان با لاریجانی ؛ همین شد که در جلسه انتخابات هییت‌رییسه موقت مجلس ، به سبک رونالدینیوی برزیلی ! به عارف نگریستند و به لاریجانی پاس گل دادند . 
اصولگرایان برای انتخابات ریاست جمهوری 96 چه برنامه‌ای دارند ؟ 
. 
تاکید اصلاح‌طلبان بر عارف ( ( که بیشتر متاثی از اتمسفر هیجان‌برانگیز انتخابات تهران بود تا دورخیز جدی جهت فتح قله پارلمان ) ) و احتیاج مبرم لاریجانی به آرای اصولگرایان ، سبب شد تا در هنگامه دوختن ردای ریاست ، سایز مدنظر اصلاح‌طلبان نسبت به اصولگرایان ، متفاوت از آب دربیاید . 
یکی بر تن عارف و دیگری بر تن لاریجانی . 
این شکاف مقطعی بود . 
پس از تفوق لاریجانی بر عارف ، نوبت به پرده‌برداری از قول و قرارها و واسطه‌گری‌های پنهان رییس مجلس جهت پیروزی گزینه‌های متبوع فراکسیون امید در انتخابات نواب و دیگر کرسی‌های هییت‌رییسه رسید . 
این تلاش‌ها نتیجه‌بخش هم بود ؛ به گونه‌ای که نایب‌رییس اول ، یک اصلاح‌طلب و نایب‌رییس دوم ، چهره‌ای اصولگرا اما بسیار نزدیک به اصلاح‌طلبان ، حداقل در عرصه سیاست داخلی ، دم گوش لاریجانی جلوس کردند . 
اکنون لاریجانی در میانه انبوه کسانی قرار گرفته که راه و مسلک‌شان هر‌چه هست ، قطعا با جنس گفتمان غالب در مجالس هشتم و نهم ، متفاوت است . 
اما این پایان ماجرا نبود ؛ کاظم جلالی درباره شایبه دعوت لاریجانی از عارف برای حضور در راس مرکز پژوهش‌های مجلس گفت : نام عارف زیبنده ریاست مرکز پژوهش‌های مجلس است . 
به نظر می‌رسد ، حاتم‌بخشی‌های " آقای رییس " و اعوان و انصارش برای اصلاح‌طلبان تمامی ندارد . 
همه این‌ها را اگر به گسیل شدن یاران لاریجانی از فراکسیون فراگیر اصولگرایان ( ولایت ) به سمت فراکسیون تازه‌تاسیس " اعتدال " که گفته می‌شود : متشکل از همان مثلث لیست امید یعنی اصولگرایان میانه‌رو ، اصلاح‌طلبان و حامیان دولت است ، اضافه کنیم ، نتیجه خواهیم گرفت که مهم‌ترین تصمیم سیاسی لاریجانی و مریدان‌اش از امروز تا شروع انتخابات 96 ، تحکیم روابط با اعتدالیون و اصلاح‌طلبان هم ایتلافی با ایشان خواهد بود . 
در همین باره ، لاریجانی پیرامون احتمال تک دوره‌ای شدن ریاست جمهوری حسن روحانی گفت : " این احتمال را قوی نمی‌بینم ؛ حسن روحانی در مسیر درستی قدم برداشته است . " . 
از سوی دیگر ، لاریجانی باهوش‌تر از آن است که یک‌شبه ، به اصولگرا بودنش شک کند ! او همواره اصولگرا بوده و هنوز هم خود را یک اصولگرای با‌سابقه می‌داند . 
یادمان نمی‌رود و نخواهد رفت که در انتخابات ریاست جمهوری 84 ، شورای هماهنگی نیروهای انقلاب به زعامت علی‌اکبر ناطق نوری ، از لاریجانی به عنوان کاندیدای نهایی خود رونمایی کرد و محمدرضا باهنر شد ، رییس ستاد انتخاباتی وی . 
حال لاریجانی قصد ندارد ، به‌کل ، از " ولایتی‌ها " دل بکند ! . 
بهانه دیگری که موجب می‌شود تا لاریجانی به سابقه پر‌مایه و مغز اصولگرایی‌اش پشت نکند ، ترس از نوشته شدن ناکامی اصولگرایان از سوی رقبایش ، به پای خود است . 
ناکامی که می‌تواند معلول ، در حاشیه ماندن فراکسیون ولایت باشد . 
در همین باره ، بهروز نعمتی سخنگوی هییت‌رییسه مجلس و چهره نزدیک به لاریجانی در گفت‌و‌گو با باشگاه خبرنگاران جوان در پاسخ به این سوال که جدایی علی لاریجانی از فراکسیون ولایت تا چه حد جدی است گفت : " من بعید می‌دانم که این اتفاق رخ بدهد . 
" . 
اصولگرایان برای انتخابات ریاست جمهوری 96 چه برنامه‌ای دارند ؟ 
. 
اصولگرایان / از دود سفید خبری نیست . 
شورای ایتلافی اصولگرایان با میدان‌داری تشکل‌های مخالف دولت اعتدالگرای حسن روحانی ، ضمن جداکردن حساب انتخاباتی خود از علی لاریجانی ، پای در کارزار انتخابات 7 اسفند نهاد ؛ اما خوش‌بین‌ترین فعال اصلاح‌طلبی هم فکرش را نمی‌کرد که نتیجه انتخابات تهران آن چیزی شود که شد ! برخلاف اصولگرایان به‌اصطلاح میانه‌رو که با برند لیست امید وارد مجلس شدند و اکنون زیر بیرق رییس مجلس ، سیاست‌ورزی می‌کنند ، تکلیف اصولگرایان دست‌اندرکار شورای ایتلافی برای انتخابات 96 ، هنوز مشخص نیست . 
لزوم ادامه مسیر شورای ایتلافی اصولگرایان ، مساله‌ای بود که نخستین مرتبه ، آیت‌الله محمدعلی موحدی کرمانی دبیرکل جامعه روحانیت مبارز به آن اشاره داشت . 
وی اظهار کرد : " هرگاه لازم باشد ، شورای ایتلافی برای انتخابات ریاست جمهوری 96 وارد عرصه خواهد شد . 
" با این توصیف ، دست یافتن به گزینه واحد در انتخابات 96 ، هدف اصلی و راهبردی اصولگرایان برای رقابت با حسن روحانی است . 
اما گاه‌گاهی از اطراف و اکناف جبهه اصولگرایی ، صحبت‌هایی شنیده می‌شود که نایل آمدن راست‌های سیاسی به مقصود نام‌برده را به محاق اما و اگر می‌کشاند . 
مثلا اسدالله بادامچیان از اعضای ارشد حزب موتلفه اسلامی گفت : این حزب برای انتخابات ریاست جمهوری ، گزینه مستقل ارایه خواهد کرد . 
اظهار نظری که توسط محمدنبی حبیبی دبیرکل این حزب تکذیب شد . 
محمدرضا باهنر دبیرکل جبهه پیروان هم در اظهاراتی گفت : " اصولگرایان فردی را برای رقابت با روحانی ندارند و هنوز در این باره تصمیم‌گیری نکرده‌اند . 
" غلامرضا مصباحی مقدم سخنگوی جامعه روحانیت مبارز گفت که " چنانچه گزینه بهتری نداشته باشیم ، حتما وارد گفت‌وگو با حسن روحانی خواهیم شد . 
" . 
اصولگرایان برای انتخابات ریاست جمهوری 96 چه برنامه‌ای دارند ؟ 
. 
در این میان ، جبهه پایداری و جمعیت‌های ایثارگران و رهپویان که محوریت شورای ایتلافی اصولگرایان را عهده‌دار بودند ، امروز کمتر از انتخابات 96 سخن می‌گویند . 
شاید آن‌ها منتظر محمود احمدی‌نژاد هستند تا ببینند از آستین تردستی وی ، چه بیرون می‌آید . 
واقعیت این است که طیف به نسبت جوان و تحول خواه اصولگرایی ، واقع‌بین‌تر از پیشکسوتان خود به صحنه سیاست می‌نگرد . 
آن‌ها می‌دانند که در جبهه اصولگرایی ، غیر از احمدی‌نژاد ، شخص دیگری پتانسیل کافی جهت ایجاد موج اجتماعی ندارد . 
استقبال مردمی از سفرهای استانی اخیر احمدی‌نژاد ، گواه این مدعاست . 
شاید بتوانیم ، انتخابات 96 برای احمدی‌نژاد را همانند انتخابات 92 برای آیت‌الله هاشمی ارزیابی کنیم . 
آیت‌الله هاشمی با طرح آمدن‌اش به انتخابات خرداد 92 ، لنز دوربین‌ها را به سمت خود کشاند و موج رسانه‌ای و مردمی ایجاد کرد ؛ اما با رد صلاحیت از سوی شورای نگهبان ، طی یک نقشه از پیش طراحی شده ، از یار دیرین‌اش یعنی حسن روحانی حمایت و دیگران را هم به پشت گرمی از او تحریض و ترغیب کرد . 
اصولگرایان برای انتخابات ریاست جمهوری 96 چه برنامه‌ای دارند ؟ 
. 
حال اگر احمدی‌نژاد را در جایگاه آیت‌الله هاشمی سال 92 بگماریم ، خواهیم دید که وی ، باتوجه به حواشی دولت‌های نهم و دهم و پیش‌بینی ردصلاحیت احتمالی‌اش ، قریب به یقین از یکی از مقربین و معتمدین خویش برای حضور در انتخابات حمایت خواهد کرد . 
اظهارات اخیر عبدالرضا داوری مشاور رسانه‌ای احمدی‌نژاد که گفت : " سیستم برای تداوم ریاست جمهوری روحانی ، در حال قانع شدن است " ، گواهی است بر ناامیدی اطرافیان احمدی‌نژاد برای آوردن مجدد وی به گود رقابت . 
نوشته حسام رضایی . 
مقامات ایالت بورنو از آزادی 700 گروگان اکثرا کودک در خطر سو تغذیه از چنگال عناصر وابسته به گروه تروریستی بوکوحرام خبر دادند . 
به گزارش میزان ، خبرگزاری فرانسه اعلام کرد دولت بورنو از آزادی 700 گروگان از دست عناصر گروه تروریستی بوکوحرام در نیجریه خبر دادند . 
بنابر این گزارش ، این گروگانان که درصد بالایی از آنان کودک بودند هم اکنون در بیمارستانی واقع در شمال شرق نیجریه بسر می‌برند . 
به گفته مقامات این کشور ، 61 تن از کودکان آزاد شده در خطر سو تغذیه شدید قرار دارند . 
خبرگزاری فرانسه نوشت : این گروگانان شامل 478 کودک ، 196 زن و 23 مرد بودند . 
مدیران پردیس‌های سینمایی تهران با ارشاد جلسه گذاشتند 
به گزارش خبرگزاری مهر ، در جلسه صبح چهارشنبه 23 تیر که با حضور معاون نظارت و ارزشیابی سازمان سینمایی ، مدیر کل سینمای حرفه‌ای ، رئیس شورای صنفی نمایش و مدیران پردیس‌های سینمایی در محل سازمان سینمایی برگزار شد حاضران در جلسه با تاکید بر پایبندی به مفاد آیین‌نامه شورای صنفی اکران سال 1396-1395 به بیان مشکلات و مسایل اجرای آیین‌نامه در حوزه نمایش و اکران برای پردیس‌های سینمایی پرداختند . 
در ابتدای جلسه محمد رضا فرجی مدیر کل سینمای حرفه‌ای سازمان سینمایی با اشاره به گلایه‌ها از مدیران پردیس‌های سینمایی درخواست کرد تا مصوبات شورای صنفی نمایش را طبق آیین‌نامه اجرایی مصوب اجرا کنند . 
وی با تاکید بر تشکیل این جلسه برای تفاهم و همدلی ، از پردیس‌های سینمایی خواست به عنوان همکار و یاری‌دهنده تلاش کنند تا مصوبات این شورا به‌درستی اجرایی شود . 
در این جلسه حبیب ایل‌بیگی معاون نظارت و ارزشیابی سازمان سینمایی با تشکر از حاضران در جلسه خواستار تداوم اینگونه جلسات شد . 
ایل‌بیگی با اشاره به اتفاق مثبت فروش در سه‌ماهه نخست سال جاری از مدیران پردیس‌های سینمایی تهران خواست تا با سرویس‌دهی مناسب ، رعایت نظم و انضباط در اکران و در نهایت جلب رضایت مردم شاهد تداوم این روند باشیم . 
وی با اعلام تصمیم قطعی سازمان سینمایی برای حمایت همه‌جانبه از هنر صنعت سینما در کشور با اشاره به کمک‌گیری و استفاده از نظرات مردم و سالن‌دارها در حوزه اکران و همچنین نظارت مداوم سازمان سینمایی برای تداوم روند روبه‌رشد و مطلوب فروش فیلم‌ها افزود : فقط با صرف اتکا به رقم فروش یک فیلم نمی‌توان سلیقه مخاطبان را سنجید و ان‌شاالله با برنامه‌ریزی و استفاده مناسب از بحث‌های مرجع به بسترسازی برای ایجاد فرهنگ سینما رفتن در میان مردم بپردازیم . 
معاون نظارت و ارزشیابی سازمان سینمایی در خاتمه از خروج شورای صنفی نمایش از سازمان سینمایی و برگزاری جلسات در خانه سینما ابراز رضایت کرد . 
الزام پردیس‌های سینمایی به اکران 6 سانس در روز با توجه به پراکندگی جغرافیایی این سالن‌ها در مناطق مختلف شهری و ترکیب متفاوت مخاطبان ، هزینه‌های بالای لامپ سرور در این سالن‌ها به‌خاطر نمایش زیاد در سانس‌های کم یا بدون مخاطب ، اجازه کم یا زیاد کردن نوبت اکران فیلم‌ها بر اساس استقبال مخاطب پس از دو هفته نمایش بر اساس الزام در قرارداد از‌جمله خواسته‌های حاضران در جلسه بود . 
در ادامه همایون اسعدیان رئیس شورای صنفی نمایش ضمن ابراز خوشحالی از دیدار با مدیران پردیس‌های سینمایی گفت : فروش خوب و استقبال بی‌نظیر از سینما در سال جاری مرهون زحمات مجموعه دوستان بوده است و بنده از طرف شورای صنفی اکران از دوستان سپاسگزاری می‌کنم . 
رئیس شورای صنفی نمایش فیلم با بیان اینکه خواسته‌های شورای صنفی تنها اجرای آیین‌نامه‌ها و مصوبات شورا است ، گفت : ما همه سعی خود را برای پیشبرد منافع کلی سینما با همکاری و همیاری شما عزیزان انجام می‌دهیم 
طرح چهار ساله عربستان برای جبران مشکلات مالی 
تهران ایرنا عربستان در تلاش برای کاهش شکاف بودجه‌ای عظیم خود در سندی به تشریح تدابیر اتخاذ شده برای تعدیل این کسری بودجه پرداخت که از‌جمله آن‌ها می‌توان به کاهش هزینه‌های سرمایه‌ای ، افزایش مالیات بی‌سابقه و کاهش یارانه‌ها اشاره کرد . 
به گزارش ایرنا عربستان سعودی که می‌کوشد تا سال 2020 کسری بودجه هنگفت خود را تعدیل کند ، هفته گذشته سند 84 صفحه‌ای را در این زمینه اعلام کرد . 
ریاض در این سند تلاش کرده است تا هزینه‌ها را تا حد ممکن کاهش دهد و بدین‌ترتیب تاثیر کسری بودجه‌ای که به دلیل کاهش بهای جهانی نفت و درگیر شدن در جنگ‌های منطقه‌ای با آن مواجه است ، تعدیل کند . 
پایگاه خبری بلومبرگ در گزارشی به تشریح راهکارهای اصلی عربستان برای رسیدن به این هدف پرداخته است .** کاهش هزینه‌های سرمایه ایمقام‌های سعودی پروژه‌هایی را که هزینه کل آن‌ها به 490 میلیارد ریال ( 131 میلیارد دلار ) می‌رسد را مورد بازبینی قرار داده‌اند . 
این طرح‌ها تحت نظارت پنج وزارتخانه است که بیشترین میزان هزینه‌های سرمایه‌ای به آن‌ها مربوط می‌شود . 
تاکنون در مجموع 270 میلیارد ریال در این پروژه‌ها هزینه شده است و به موجب بازنگری که صورت‌گرفته ، 100 میلیارد ریال از سرمایه‌گذاری در این پروژه‌ها کاسته شده است . 
دولت عربستان در مرحله بعدی به بازنگری هزینه سرمایه‌ای 13 نهاد دیگر با ارزش کلی حدود یک تریلیون و 180 میلیارد ریال خواهد پرداخت . 
* * کاهش یارانه هااز دیگر مواردی که دولت عربستان برای کاهش شکاف عظیم بودجه خود به آن متوسل شده ، ادامه کاهش یارانه‌ها است . 
به نوشته بلومبرگ ، کاهش یارانه‌ها مستلزم تغییر مداوم در قیمت‌های آب و انرژی از سال 2017 تا 2020 است . 
پیش‌بینی می‌شود کاهش یارانه‌ها تا سال 2020 صرفه جویی‌ای بالغ بر 209 میلیارد ریال برای ریاض به همراه داشته باشد . 
دولت عربستان تلاش می‌کند با مرتبط کردن بهای سوخت با شاخص‌های قیمت نفت یا متوسط بهای بنزین یا گازوییل در بازار جهانی ، بهای خرده‌فروشی را افزایش دهد . 
بر همین اساس ، قیمت‌های مذکور بر اساس نوسانات در بازار بین‌المللی تغییر خواهد کرد و به صورت دوره‌ای مورد بازبینی قرار خواهد گرفت . 
در سال 2016 ، کاهش یارانه‌های برق و سوخت بین 27 تا 29 میلیارد ریال برای دولت عربستان صرفه‌جویی به همراه داشت . 
در سند بودجه مذکور پیش‌بینی شده است که صرفه‌جویی ناشی از اصلاحات مذکور در سال‌های 2017 ، 2018 و 2019 به ترتیب 59 ، 107 و 142 میلیارد ریال باشد .** مالیات و عوارض دولت عربستان در نظر دارد برنامه اعمال مالیات و دیگر عوارض را به‌تدریج اجرا کند و از این طریق درآمدی 42 میلیارد ریالی در سال 2017 و درآمدی 152 میلیارد ریالی تا سال 2020 کسب کند . 
قرار است ریاض در سال 2017 عوارض بی سابقه‌ای را بر نیروی کار خارجی و وابستگان به آن‌ها اعمال کند . 
بر اساس سند مذکور ، این مالیات از 100 ریال در ماه جولای ( خرداد / تیر ) آغاز خواهد شد و هر سال افزایش خواهد یافت تا در سال 2020 به ماهی 400 ریال برسد . 
دولت عربستان همچنین مالیات شرکت‌هایی که تعداد کارکنان خارجی‌شان از شمار سعودی بیشتر است را افزایش خواهد داد . 
از‌این‌پس معافیت مالیاتی شامل شرکت‌هایی که تعداد کارکنان سعودیشان از خارجی‌ها بیشتر است ، نخواهد شد بلکه این شرکت‌ها صرفا از تخفیف برخوردار می‌شوند . 
عربستان همچنین برای جبران کسری بودجه‌اش به اعمال مالیات غیرمستقیم بر کالاهای مضر روی آورده است . 
مثلا مالیات نوشیدنی‌های غیرالکلی 50 درصد خواهد بود در حالی که تولیدکنندگان نوشیدنی‌های انرژی‌زا یا تنباکو 100 درصد مالیات پرداخت خواهند کرد . 
این نوع مالیات از سه ماهه دوم 2017 اعمال خواهد شد . 
مالیات بر ارزش افزوده پنج درصدی نیز در سه ماه نخست سال 2018 اجرا خواهد شد . 
دولت عربستان حتی بر نوشیدنی‌های قنددار و تنقلات نیز مالیات اعمال خواهد کرد . 
بر اساس سند بودجه عربستان ، ' تعرفه کالاهای مجلل ' نیز از سه ماهه نخست سال 2018 اعمال خواهد شد اما در این زمینه توضیحی داده نشده است .** بسته تشویقی بخش خصوصیدر سند مذکور مقام‌های عربستان اذعان کرده‌اند که اعتماد به اقتصاد کاهش یافته اشتغال در بخش خصوصی تنزل پیدا کرده و مصرف سرانه در حال پایین آمدن است . 
برای مقابله با این روند ، مقام‌های سعودی روز پنجشنبه گذشته اعلام کردند که بسته تشویقی برای بخش خصوصی در نظر گرفته‌اند . 
سند مذکور همچنین از تسهیل مالکیت اتباع خارجی بر شرکت‌ها و املاک خبر می‌دهد که تحرک کارکنان خارجی را افزایش خواهد داد و از قوانین دست و پا گیر بر بخش‌های گردشگری و تفریحی خواهد کاست . 
این سند به‌طور کلی افزایش سرمایه‌گذاری در بخش خصوصی ، افزایش مصرف و رشد را طی چهار سال آینده در نظر گرفته اما در عین حال پیش‌بینی کرده است که طی این سال‌ها میزان بیکاری افزایش خواهد یافت . 
علاوه بر این ، پیش‌بینی شده است که با معرفی و اجرای هر یک از این تدابیر ، میزان تورم نیز افزایش خواهد یافت . 
عربستان در عین حال قول داده است که تدابیر ریاضتی بیشتری را بر شهروندان یا بخش خصوصی تحمیل نکند . 
خاورم * * 9156 * * 2041 * * مترجم : مهدخت پازوکی ** انتشار دهنده : سید شاهپور حسینی 
استقلال اهوازی‌ها ؛ 5 تمرین ، 6 تشویق . 
بازیکنان استقلال اهواز پس از یک ساعت تمرین در ورزشگاه تختی برای تشویق دیگر نماینده خوزستان به ورزشگاه غدیر خواهند رفت . 
[ استقلال اهوازی‌ها ؛ 5 تمرین ، 6 تشویق ] به گزارش " ورزش سه " ، سیاوش بختیاری زاده در گفتگو با خبرنگار ما در اهواز درباره لغو بازیشان گفت : بازی ما با فولاد لغو شده است . 
ما امروز ساعت 17 به مدت یک ساعت در ورزشگاه تختی تمرین می‌کنیم و سپس برای تشویق دیگر نماینده استان به ورزشگاه غدیر خواهیم رفت . 
گفتنی است دیدار استقلال خوزستان ـ راه‌آهن از ساعت 18 در ورزشگاه غدیر برگزار می‌شود و همچنین دیدار دو تیم فولاد و استقلال اهواز به روز شنبه موکول شده است . 
جدیدترین تدارکات در کاخ جشنواره‌ی جهانی فجر 
مدیر اجرایی کاخ جشنواره جهانی فیلم فجر بر ایجاد نظم زمانی و فراهم کردن فضایی امن و صمیمی برای مهمانان و مخاطبان جشنواره تاکید کرد . 
به گزارش ایسنا ، اشکان خطیبی مدیر پردیس چارسو در کنار دیگر فعالیت‌هایش این روزها مدیر اجرایی کاخ جشنواره جهانی فیلم فجر است ، او در گفت‌وگویی با تاکید بر اینکه مدیر اجرایی همان طور که از نامش پیداست ، برنامه‌هایی که به شکل نظام‌مند چیده شده را اجرا می‌کند ، گفت : با این حال به عنوان کسی که خود دستی بر سینما ، تئاتر و موسیقی دارد ، علائق خودم را دارم و سعی می‌کنم بی‌نظر نباشم . 
اما بخش زیادی از برنامه‌های جشنواره به تصمیم‌گیری آقای رضا میرکریمی دبیر محترم و آقای رضا کیانیان رییس کاخ جشنواره برمی‌گردد . 
او درباره مشکلاتی مانند طرح ترافیک و دسترسی مخاطبان به پردیس چارسو در ایام جشنواره گفت : ما در شهری زندگی می‌کنیم که در هر جای آن باشیم گرفتار ترافیک هستیم . 
برگزاری جشنواره‌ای که به نظم زمانی نیاز دارد ، همه چیز در آن باید سر ساعت اتفاق بیفتد و در غیر این صورت همه چیز در آن مانند دومینو بهم می‌خورد ، در بخشی از شهر که طرح ترافیک دارد و شاید تردد کمتری داشته باشد ، بهتر است . 
او اضافه کرد : پردیس چارسو دسترسی خوبی دارد . 
همه شهروندان تهرانی الزاما با ماشین خودشان تردد نمی‌کنند . 
چنین جشنواره‌ای هر کجای دیگر هم که باشد ، مردم برای دیدن کسانی که دوستشان دارند ، می‌آیند و خیلی فرقی نمی‌کند کاخ جشنواره در چه منطقه‌ای از تهران باشد . 
با این حال مطمئن باشید تدابیر حفاظتی و امنیتی در نظر گرفته شده که مهمان‌های شناخته‌شده خیلی مورد توجه قرار نگیرند و برایشان مزاحمتی ایجاد نشود . 
از‌جمله اینکه در روزهای جشنواره سه‌طبقه 5 و 6 و 7 در اختیار ستاد برگزاری جشنواره است و دو آسانسور کاملا مجزای VIP وجود دارد که مهمانان را از پارکینگ به طبقات بالا جا‌به‌جا می‌کند . 
در عین حال بر اساس تجربه‌هایی که پیش‌از این داشتیم فهمیدیم که زمان جشنواره و برگزاری برنامه‌هایی از این قبیل می‌توان از ظرفیت‌های دیگر مانند کنترل چراغ راهنمایی رانندگی و استفاده از خط اتوبوس‌ها استفاده کرد . 
اشکان خطیبی با اشاره به اینکه روزهای شلوغ و خوبی را در پردیس سینمایی چارسو می‌گذراند ، گفت : همین‌که روزهای عید به‌سختی می‌توان بلیت سینما تهیه کرد ، به‌منزله این است که مردم پردیس سینمایی چارسو را به عنوان یک سینمای باکیفیت شناخته‌اند ، البته برای تبدیل این سینما به یک پاتوق فرهنگی هنوز کمی زود است . 
اما فکر می‌کنم پردیس در راه درستی قرار دارد و فارغ از برنامه‌های روتین اکران فیلم‌های سینمای ایران ، برگزاری شب‌های ادبیات انگلیسی ، مروری بر سینمای دهه 60 ، برگزاری جلسات نقد و بررسی فیلم‌ها و حتی اینکه ما تنها پردیسی بودیم که بعد از جشنواره به‌مرور آثار جشنواره فیلم فجر پرداختیم ، توانسته روند معرفی پردیس چارسو را تسریع کند . 
این بازیگر سینما و تئاتر در پاسخ به این پرسش که برگزاری جشنواره‌های مختلف در این پردیس چقدر به بیشتر دیده شدن و تبدیل شدن آن به یک پاتوق فرهنگی انجامیده ، بیان کرد : اصولا برگزاری جشنواره به دلیل اینکه به‌خودی‌خود رویدادی بزرگ است و تمام جوانب از ورودی‌های ساختمان تا مراکز غذایی را تحت تاثیر قرار می‌دهد ، به معرفی یک سینما و مرکز فرهنگی کمک می‌کند اما به معنای این نیست که صرفا به‌خاطر جشنواره ، چارسو یک پاتوق فرهنگی شده است . 
او ادامه داد : به هر حال هر مجموعه‌ای در سال مخاطب روزانه‌ای دارد که شاید برای دیدن فیلم نیایند و بخواهند اینجا غذا بخورند و پاتوق دوستانه‌ای برای آن‌ها باشند ، این افراد توقعی از مجموعه دارند که وقتی وقفه چند روزه‌ای به دلیل برگزاری جشنواره می‌افتد ، بعد از آن باید با برنامه‌ریزی‌هایی از این مخاطبان دل‌جویی کرد . 
یعنی فضا بعد از جشنواره این‌طور باشد که وقتی مخاطب چند روز بعد از برگزاری برنامه بزرگی به چارسو می‌آید ، متوجه تفاوت و اتفاقی نشود . 
خطیبی با اشاره به برگزاری جشنواره فیلم کوتاه تهران که به گفته او شور و انرژی خاصی را هم در مجموعه به وجود آورده بود ، تاکید کرد : بزرگترین و مهم‌ترین وظیفه کسانی که در چارسو هستند و به ارائه خدمات می‌پردازند ، این است که بتوانند مجموعه را بعد از تمام شدن کارهای بزرگ به حالت قبل و ثابت خود برگردانند و تجربه کسب کنند . 
او در عین حال برگزاری برنامه‌های بزرگ را آزمونی برای افرادی که در مجموعه فعالیت می‌کنند ، دانست و افزود : طبیعتا وقتی چنین برنامه‌ای در حال برگزاری است ، افراد بیشتری نسبت به زمان‌های دیگر در چارسو حضور پیدا می‌کنند و مراجعه‌کننده‌ها افزایش پیدا می‌کند و این می‌تواند به نوعی آزمون برای برگزار کننده‌ها باشد که پتانسیل‌های خودشان و مجموعه را بشناسند . 
مثلا طبقه 6 مجموعه چارسو که سالن انتظار محسوب می‌شود ، مساحت زیادی دارد و من اصلا فکر نمی‌کردم حالا که برای غرفه‌های بخش بازار جشنواره جهانی مورد استفاده قرار گرفته و تقریبا بیش از نیمی از مساحت را از دست داده‌ایم ، با این حال همچنان برنامه‌های دیگر به شکل روتین برگزار می‌شوند . 
انتهای پیام 
افتتاح و کلنگ‌زنی 63 پروژه و طرح عمرانی و اقتصادی در بویراحمد طی هفته دولت 
به گزارش ایسنا ، سید محمد کاظم نظری در نشست خبری با خبرنگاران افزود : برای این تعداد طرح عمرانی و اقتصادی شهرستان 824 میلیارد ریال اعتبار ، هزینه شد . 
وی بیان کرد : همزمان با هفته دولت 61 طرح بهره‌برداری و 2 طرح نیز عملیات اجرایی آنها شروع شد . 
فرماندار شهرستان بویراحمد خاطرنشان کرد : اجرای 18 طرح برق‌رسانی ، 10 طرح صنعت و معدن ، 19 پروژه در حوزه راه و شهرسازی ، چهار مورد نوسازی مدارس ، دو طرح شهرک‌های صنعتی و چهار طرح منابع طبیعی از مهمترین این طرح‌هاست . 
نظری تصریح کرد : با بهره‌برداری از این طرح‌ها 118 فرصت شغلی ایجاد شد . 
وی همچنین با اشاره به حضور گسترده مردم در آیین استقبال از هیات دولت ادامه داد : بخش قابل توجهی از اعتبارات این سفر به این شهرستان اختصاص یافت که می‌تواند گرهگشای بخشی از مشکلات مردم باشد . 
فرماندار شهرستان بویراحمد عنوان کرد : بیکاری و حاشیه‌نشینی در اطراف شهر یاسوج از مهمترین مشکلات مردم بویراحمد است . 
این دو مشکل ، آسیب‌های فرهنگی و اجتماعی برای مردم ایجاد کرده است . 
نظری با بیان اینکه رشد مهاجرت و حاشیه‌نشینی در یاسوج روبه‌افزایش است ، بیان کرد : در گذشته سرشماری هر 10 سال یک بار انجام می‌گرفت اما هم اکنون به 5 سال رسیده در حالی به دلیل رشد مهاجرت و حاشیه‌نشینی و به‌روز نبودن آمار به نوعی در حق شهرستان بویراحمد ظلم میشود . 
وی با اشاره به سرشماری جدید نفوس و مسکن عنوان کرد : مرحله اول طرح سرشماری نفوس و مسکن به صورت اینترنتی سوم تا 24 مهرماه انجام و 25 مهر تا 25 آبان‌ماه نیز این سرشمای توسط ماموران انجام می‌شود . 
فرماندار شهرستان بویراحمد با تاکید بر اینکه سرشماری نفوس مسکن به صورت اینترنتی نشان‌دهنده رسیدن به توانمندی بوده که توانسته‌ایم کاغذ را حذف کنیم ، افزود : مردم در دادن اطلاعات ، صحت و دقت آمار را مد نظر داشته باشند و کمک کنند تا یک آمارگیری خوبی داشته باشیم . 
نظری با اشاره به استقبال پرشور مردم یاسوج از سی‌امین سفر کاروان تدبیر و امید تاکید کرد : مردم کهگیلویه و بویراحمد در این سفر با ترجیح دادن منافع عمومی بر مسائل و دیدگاه‌های فردی نمایشی از وحدت برای رسیدن به توسعه را به نمایش گذاشتند . 
وی اضافه کرد : فضای وحدت ایجاده شده یکی از مهم‌ترین دستاورد سفر رئیس جمهوری به این استان کهگیلویه و بویراحمد بوده است . 
انتهای پیام 
صبای قم برابر سیاه جامگان به‌دنبال کسب اولین پیروزی فصل است 
به گزارش خبرنگار مهر ، رقابت‌های فوتبال لیگ برتر باشگاه‌های کشور امروز پنج‌شنبه وارد هفته ششم خود می‌شود و تیم فوتبال صبای قم در دیداری خارج از خانه و حساس برابر نماینده استان خراسان رضوی قرار می‌گیرد . 
تیم‌های فوتبال سیاه جامگان مشهد و صبای قم امروز در حالی از ساعت 18 در ورزشگاه ثامن مشهد برابر هم صف‌آرایی می‌کنند که شاگردان صمد مرفاوی در تیم صبای قم در 5 بازی گذشته خود صاحب 4 امتیاز هستند و با قرار گرفتن در رده دوازدهم جدول 16 تیمی لیگ برتر شرایط مساعدی ندارند . 
صبا در 5 بازی گذشته خود رنگ پیروزی را ندیده است و می‌خواهد نخستین برد فصل خود را در یک بازی خارج از خانه کسب کرده و تمام لیگ را غافلگیر کند با این حال حریف آن‌ها سیاه جامگانی است که این روزها شرایط خوبی دارد و صبا بازی پر چالشی برابر این تیم مشهدی در پیش خواهد داشت . 
آخرین دیدار صبا در لیگ برتر هفته گذشته در قم برابر ذوب آهن اصفهان برگزار شد که با تساوی یک بر یک همراه بود اما سیاه جامگان مشهد در تبریز دست‌به‌کار بزرگی زد و تیم خوب و پرمهره گسترش فولاد را در خانه حریف با حساب یک بر صفر شکست داد . 
مشهدی‌ها از 5 بازی قبلی خود 8 امتیاز کسب کرده‌اند و 2 پیروزی ، 2 تساوی و یک شکست در کارنامه دارند و پیروزی آن‌ها برابر صبای قم در خانه می‌تواند آن‌ها را از رده پنجم به جمع تیم‌های بالای جدول برساند . 
صبا نیز که دلخوش به ثبت تنها یک شکست در 5 بازی آن هم برابر پرسپولیس است پرتساوی‌ترین تیم لیگ برتر محسوب می‌شود و بعید نیست امروز با یک تساوی دیگر در مشهد ، صدرنشینی خود در جدول پرتساوی‌ها را تداوم بخشد اما تساوی‌های پی در پی نیز در بلند مدت نتیجه چندانی به حال صبا نخواهد داشت . 
محمد ناصری ، محمدرضا خانزاده ، میثم حسینی ، محسن آقایی ، رضا شربتی ، حسین بادامکی ، پیام ملکیان ، عیوب کلانتری ، حمیدرضا علی عسگری ، رضا درویشی و عباس عسگری ترکیب احتمالی سیاه جامگان در این بازی را تشکیل می‌دهند . 
صبا با ترکیب احتمالی حامد لک ، هاشم بیک‌زاده ، می‌رهانی هاشمی ، داوود بهادری ، پویا سیف پناهی ، قاسم دهنوی ، وحید علی آبادی ، میلاد ابطحی ، سید مهدی حسینی ، کیوان امرایی و احمد حسن‌زاده به میدان می‌آید . 
انتقاد از نقادان « نادان » هاشمی 
سیدمهدی طباطبایی ، عضو جامعه روحانیت مبارز در روزنامه اعتماد نوشت : مردم دلسوز ، آگاه و فهیمی که برای تشییع پیکر آقای هاشمی به صحنه آمدند ، پیامی داشتند و آن این که همواره قدرشناس خادمان عاقل خود هستند . 
اگر مسوولی خیرخواه مردم باشد و با نیت پاک به مردم خدمت کند ، چنین پاسخی از مردم خواهد گرفت . 
امید است که از این پس افرادی که در عرصه سیاست فعالیت می‌کنند ، گامی موثر با نیتی خالص برای توسعه کشور بردارند .« 
جمعیت کثیری که در روز تشییع آیت‌الله هاشمی حضور یافتند ، نشان از قدرشناسی مردم دارد . 
با وجود این کسانی بودند که به دلیل موانع و برخی مقتضیات نتوانستند در تشییع پیکر ایشان حضور پیدا کنند . 
اگر امکانات و شرایط حضور مردم در مراسم آیت‌الله بازتر و بهتر بود ، جمعیتی بیشتر و گسترده را شاهد بودیم . 
مردم دلسوز ، آگاه و فهیمی که برای تشییع پیکر آقای هاشمی به صحنه آمدند ، پیامی داشتند و آن این که همواره قدرشناس خادمان عاقل خود هستند . 
اگر مسوولی خیرخواه مردم باشد و با نیت پاک به مردم خدمت کند ، چنین پاسخی از مردم خواهد گرفت . 
امید است که از این پس افرادی که در عرصه سیاست فعالیت می‌کنند ، گامی موثر با نیتی خالص برای توسعه کشور بردارند . 
آیت‌الله هاشمی مردی بی‌نظیر در زمان خود بود که خدمات و دلسوزی‌اش به حد اعلا بود و چشمداشتی جز به عنایات خداوند و توجه مردم نداشت . 
اخلاص ، خدمتگزاری و پشتکار این مرد بزرگ به گونه‌ای بود که امروز باید با تاسف گفت که ملت پشتوانه‌ای قوی را از دست داده است . 
غم و اندوه مردم و شعارهایشان در روز تشییع پیکر این مرحوم نشان از این داشت که مردم دلسوز هستند و مسوولان دلسوز را نیز دوست دارند و اهداف و نیت‌های پاک ایشان را پیگیری کرده و در انتخابات آتی آنچه مطلوب آقای هاشمی بود ، به صندوق‌ها خواهند ریخت . 
آیت‌الله هاشمی شخصیتی بزرگ بود و عقاید و گفته‌هایش پس از مرگش در رای مردم آشکار خواهد شد . 
از این نظر آقای هاشمی پس از مرگ نیز همچنان در سیاست ایران اثرگذار خواهد بود . 
آقای هاشمی به تمام معنا آیت‌الله ، فقیه و عادل بود . 
اگر این عناوین و توصیفات برای ایشان به زبان نیاید نیز چیزی از شخصیت ایشان کم نمی‌شود و آنهایی که این عناوین را در مورد این مرد سیاست به کار ببرند ، چیزی به ایشان نمی‌افزایند . 
آنچه ارزش واقعی است در عمل و در دل‌های مردم پدید می‌آید . 
آنانی که شخصیت آقای هاشمی را نقد می‌کردند یا به ایشان توهین می‌کردند ، امروز اگر لب به تعریف و تمجید ایشان بگشایند برای مردم قابل‌قبول نیست زیرا راه و افکارشان را پیش از این با نقد و توهین نشان داده‌اند . 
کسانی که به آقای هاشمی نزدیک بودند می‌دانند که چه غمی از نقادین و توهین کنندگان به خود داشت اما برای رضای خدا گذشت می‌کرد . 
امروز این آقایان ممکن است مطابق با نرخ روز و به این خاطر که مردم هاشمی را دوست دارند ، از خوبی‌های هاشمی بگویند برای  این‌که خودشان را نشان دهند و توشه‌ای از این سفره بگیرند اما مردم به خوبی می‌دانند که نقادین نادان یا مغرض در زمان حیات هاشمی شخصیت او را درک نکردند . 
آیت‌الله هاشمی از اول تا آخر یک رویه داشت و هیچگاه تغییر نکرد . 
لیکن او مقتضیات زمان را درک می‌کرد . 
دلسوزی‌های موردی و کلی هاشمی برای مردم و نظام مهم‌ترین ویژگی هاشمی در زمان حیاتش بود و وقت‌شناسی و درک زمان ، او را از دیگر شخصیت‌های کشور متمایز می‌کرد . 
او مردی بی‌نظیر بود که در زمان خود و به وقت خود در آنچه خیر مردم بود با تمام وجود عمل می‌کرد . 
» 
گسترش برنامه‌های بهزیستی برای کاهش آمار طلاق 
به گزارش ایسنا ، « محمدرضا پارسی » در دوره آموزشی مداخلات ویژه مددکاری اجتماعی در مراقبت از خانواده در طلاق با بیان این که آمار طلاق در بیشتر کشورها رو به افزایش است ، گفت : آمار طلاق در ایران 23 درصد است . 
وی افزود : زوج‌های جوان باید به موضوع مشاوره اهمیت داده و با کسب مهارت‌های زندگی بتوانند زندگی موفقی را در کنار مشکلات فرآروی خود تجربه کنند . 
پارسی از گسترش برنامه‌های سازمان بهزیستی در راستای کاهش آمار طلاق در استان خبر داد و تصریح کرد : سازمان بهزیستی استان در راستای کاهش میزان طلاق در استان ، اقداماتی را انجام‌داده است هم‌چنان انجام این فعالیت‌ها به قوت خود ادامه دارد . 
وی ادامه داد : باید نگرش مردم نسبت به موضوع مشاوره تغییر کند و برای تحقق این کار مهم نیازمند همکاری مشترک هستیم که در این راستا باید از ظرفیت ادارات و تشکل‌ها استفاده کنیم . 
پارسی خاطرنشان کرد : آمار آسیب‌های اجتماعی نگران‌کننده است در این راستا باید با مشارکت همه دستگاه‌های و با برنامه‌ریزی برای کاهش این آسیب‌ها اقدام کنیم . 
به گزارش ایسنا ، دوره آموزشی مداخلات مددکاری اجتماعی در مراقبت از خانواده در طلاق برای مددکاران کلینیک‌های مددکاری 13 استان با هدف ارتقا سطح دانش و به‌روز کردن اطلاعات مددکاران در زمینه کاهش طلاق با حضور آقایی ، معاون قضایی و اجتماعی پیشگیری از وقوع جرم دادگستری کل استان گیلان ، فاطمه رفیعی مدیرکل دفتر امور بانوان و خانواده استانداری گیلان ، سرهنگ خیرخواه معاون امور اجتماعی نیروی انتظامی استان در سالن دکتر خزائلی در بهزیستی رشت برگزار شد . 
انتهای پیام 
عضو کمیسیون انرژی مجلس : با مدیریت مناسب مصرف ، مشکلی در تامین گاز کشور نخواهیم داشت 
ساری - ایرنا - عضو کمیسیون انرژی مجلس شورای اسلامی از مدیریت مناسب و صحیح گاز به عنوان راهکار اصلی برای مساله قطع گاز توسط شرکت ترکمنی نام برد و گفت : مردم کشورمان ایفاگران نقش اصلی برای خروج از این مساله هستند . 
سید علی ادیانی روز دوشنبه در گفت‌و‌گو با خبرنگار ایرنا افزود : ایران کشور اول تولید‌کننده گاز و دومین کشور تولیدکننده نفت در جهان است و از بابت تهیه این انرژی‌ها رتبه دار است . 
وی با تاکید بر اینکه هم اکنون کشوربه اندازه کافی تولید گاز دارد ، ادامه داد : در شرایط فعلی و با قطع گاز از سوی شرکت ترکمنی ، به وجود نیامدن مشکلی در تامین سوخت استان‌های شمالی کشور مشروط بر استفاده بهینه گاز توسط مردم است . 
به گفته نماینده مردم شهرستانهای قائمشهر ، سوادکوه ، جویبار ، سوادکوه شمالی و سیمرغ در مجلس شورای اسلامی موفقیت در عملی شدن تمهیدات مسئولان وزارت نفت و شرکت ملی گاز برای مقابله با مساله قطع گاز ترکمنستان منوط به همکاری و تلاش مردم در مصرف انرژی است . 
وی مصرف بهینه و به اندازه انرژی را یک قاعده اسلامی و انسانی دانست و ادامه داد : کشورهای بیگانه پیگیر منافع خود هیچگاه به فکر کشور و مردم ما نیستند . 
ادیانی اضافه کرد : در شرایط فعلی و برای حفظ منافع ملی ایجاب می‌کند که مصرف درست گاز را مبنای کار قرار دهیم . 
وی با اشاره به اینکه مازندران خط مستقل انتقال گاز ندارد ، افزود : با اتمام خط انتقال گاز از دامغان به نکا ، این مشکل رفع می‌شود . 
این نماینده مجلس شورای اسلامی گفت : تاکنون لوله‌گذاری 100 کیلومتر از این مسیر انجام شد و با رفع موانع زیست‌محیطی و تملک اراضی در 70 کیلومتر از مسیر باقی‌مانده ، وقفه ایجاد شده در راه اجرای این طرح برطرف می‌شود . 
وی افزود : وزرات نفت و شرکت ملی گاز وعده داده‌اند که این طرح تا ابتدای فصل سرد سال آینده تکمیل شود و لازم است مسئولان مازندران نیز برای تحقق آن همکاری و مساعدت لازم را با این وزارتخانه و شرکت گاز داشته باشند . 
شرکت ترکمن گاز از 12 دی ماه امسال شیر گاز صادراتی به ایران را بست . 
این شرکت مدعی طلب 1.8 میلیارد دلاری از شرکت ملی گاز ایران بابت صادرات در سال‌های 1386 و 1387 شده است ، در حالی که تهران آن را قبول ندارد و خواستار ارجاع موضوع به داوری بین‌المللی است . 
این شرکت در دی ماه 1386 که سرمای زمستان به اوج خود رسید و بیش از 20 استان کشور با افت شدید دمای هوا و یخبندان مواجه شدند ، با سواستفاده از این فرصت و مغایر با قرارداد منعقد شده ، قیمت گاز صادراتی خود به ایران را 9 برابر کرد و از 40 دلار به ازای هر هزار مترمکعب به 360 دلار افزایش داد . 
دولت وقت ایران ، به هر دلیلی در آن مقطع زمانی با این درخواست غیرمنطقی موافقت کرد و بدین‌ترتیب براساس محاسبات ترکمن‌ها ، طلبی حدود 1.8 میلیارد دلار به حساب ایران نوشته شد . 
شرکت ترکمن گاز هم اکنون بار دیگر با مشاهده سرمای کم‌سابقه در مناطق مختلف ایران به‌دنبال سواستفاده از موقعیت افتاده و ادامه صادرات گاز به ایران را به دریافت طلب واهی 1.8 میلیارد دلاری مشروط کرده است . 
دولت تدبیر و امید در سه سال گذشته علاوه بر پرداخت ماهانه پول گاز وارداتی از ترکمنستان و تسویه تمامی بدهی‌های قانونی ، میزان واردات گاز از این کشور را هم کاهش داده است . 
شرکت ملی گاز ایران اعلام کرده است که با توجه به رفتار خلاف قرارداد شرکت ترکمن گاز ، ایران با قطع واردات گاز از ترکمنستان با شتاب بخشیدن به ساخت خط لوله‌های در دست ساخت و تغییر موقت سوخت صنایع از گاز به سوخت مایع ، می‌تواند نیاز نواحی شمالی و شرقی کشور را رفع کند . 
کارشناسان حقوقی و اقتصادی معتقدند شرکت ترکمن گاز بازنده اصلی این ماجرا خواهد بود زیرا بزرگ‌ترین مشتری خود را از دست خواهد داد . 
خبرنگار : فاطمه قنبری قادیکلایی * * انتشار دهنده : سید محسن حسن نیا / 1899/2096 
تحلیل ارتباطی و جامعه‌شناسی موفقیت سریال شهرزاد در ماهنامه مدیریت ارتباطات 
هفتادوچهارمین شماره ماهنامه مدیریت ارتباطات ویژه تیر‌ماه 139 منتشر شد . 
تحلیل ارتباطی و جامعه‌شناسی موفقیت سریال شهرزاد در ماهنامه مدیریت ارتباطات 
ارتباطات ارتباطات و فناوری - همشهری آنلاین : هفتادوچهارمین شماره ماهنامه مدیریت ارتباطات ویژه تیر‌ماه 139 منتشر شد . 
در این ماهنامه تحلیلی ، آموزشی و اطلاع‌رسانی مطالب متنوعی در حوزه رسانه ، روابط عمومی ، گرافیک ، محیط‌زیست و ارتباطات ، کتاب و رسانه‌های اجتماعی منتشر شده است . 
لزوم توجه به کیفیت تشکل‌های صنفی سرمقاله این شماره به قلم امیرعباس تقی‌پور مدیرمسئول ماهنامه است . 
گرافیک اطلاع‌رسان و تایم لاین ؛ بصری سازی محتوا در ارتباطات نوشته دکتر مریم سلیمی ، پول بیشتر می‌دادند تا کیهان را بیشتر تبلیغ کنیم ؛ خاطرات 78 سال روزنامه‌فروشی محمد ابراهیم رنجبر امیری و دابسمش می‌کنم ، پس هستم ؛ آمار و تحلیل دابسمش‌های پربازدید فارسی نوشته سعید نوری آزاد از‌جمله مطالب خارج از پرونده این شماره هستند . 
در پرونده رسانه‌های اجتماعی و روابط عمومی که توسط امیر‌علی خلج ترجمه شده است این مطالب را می‌خوانیم : 
- به اشتراک بگذارش ؛ درآمدی بر شبکه‌های اجتماعی نوشته گیتی هوول 
- یکپارچه‌سازی رسانه‌های سنتی و رسانه‌های اجتماعی نوشته هلن نوویکا 
- شبکه‌ها : فیسبوک نوشته رابین ویلسون 
- توئیتر : طلوع بی‌بازگشت ریزرویدادنگاری نوشته الکس لیسی 
- لینکداین : شبکه‌سازی اجتماعی برای متخصصان نوشته مت اپل بای 
- گوگل پلاس : کارآمدتر از گوگل باز ؟ 
نوشته دن تایت 
- تجارت وبلاگ‌نویس نوشته استفن ودینگتون 
در پرونده رسانه ، تحلیل ارتباطی و جامعه‌شناسی موفقیت سریال شهرزاد مورد توجه قرار گرفته و مطالبی با این عناوین منتشر شده است : 
- دقیقا کجایی ؟ ؛ آمار پاسخ می‌دهد / نظرسنجی از بینندگان سریال شهرزاد ؛ نتایج و تحلیل به همت دکتر نگین حسینی 
- نگاهی جامعه‌شناختی به سریال شهرزاد ؛ تهران تاریخ ندارد ؟ نوشته احمد شکرچی 
- مدیریت و سیاست رسانه‌ای صداوسیما در برابر شهرزاد ؛ شهرزاد ، بی‌قاب و بی‌نقاب نوشته ناصر صفاریان 
- اهمیت ستاره خاص موسیقی پاپ در محبوبیت شهرزاد ؛ درباره حاشیه و متن خوانندگی محسن چاوشی در سریال شهرزاد نوشته امیر بهاری 
- اینفوگرافیک‌های اقدامات تیم روابط عمومی سریال شهرزاد توسط دکتر مریم سلیمی 
اما در پرونده رسانه‌ها ؛ پیشگامان فکری حفاظت ازمحیط زیست که زیر نظر ندا فرهانی تولید شده ، این مطالب به چشم می‌آید : 
- وقتی محیط‌زیست امنیتی شود ، صدای محیط‌زیست نیز شنیده نمی‌شود ؛ گفت‌وگوی علی فراهانی با معصومه ابتکار 
- تحول ارتباط میان رسانه‌ها و محیط‌زیست در فرانسه نوشته سینتیا فلوری / مترجم : زهرا علیدوست 
- تاثیر تبلیغات و برنامه‌ها در اصلاح الگوی مصرف ؛ وقتی رسانه‌ها آب‌رسان می‌شوند نوشته فرهاد مطلایی 
- ساختار رسانه‌ای محیط‌زیست نوشته زهرا علیدوست 
در پرونده کتاب هم که ساره گودرزی به تهیه آن همت گمارده ، مروری بر مجموعه 12 جلدی سواد رسانه‌ای مورد توجه قرار گرفته است : 
- تدوین الفبای رسانه‌ها بر قاب کاغذ نوشته محمدرضا وحیدی 
- نگاه چالشی صرف به رسانه ، نگاهی احمقانه نوشته دکتر سعیدرضا عاملی 
- ضرورت آموزش سواد رسانه‌ای به‌مثابه یک مهارت عمومی نوشته محمد صادق افراسیابی 
- حرکت شتابان قافله رسانه‌های جدید و خودسانسوری بی‌فایده ؛ اسماعیل رمضانی در گفت‌وگو با ساره گودرزی درباره مجموعه کتاب‌های سواد رسانه‌ای می‌گوید مدیریت ارتباطات به مدیرمسئولی امیر‌عباس تقی‌پور و سردبیری دکتر امیر لعلی ، اول هر ماه با قیمت 7000 تومان منتشر و در کیوسک‌های مطبوعاتی توزیع می‌شود . 
هادی حیدری طراحی روی جلد این شماره را بر عهده داشته است . 
علاقمندان جهت دریافت اشتراک سالیانه با تخفیف 50 درصدی می‌توانند با شماره 88904882-021 تماس گرفته بگیرند . 
امکان خرید و مطالعه تمام شماره‌های ماهنامه از لینک www.magiran.com/cmmagazine وجود دارد . 
جزئیات خرید کتاب از ناشران در نمایشگاه کتاب تهران اعلام شد 
به گزارش خبرگزاری مهر به نقل از ستاد خبری بیست و نهمین نمایشگاه بین‌المللی کتاب تهران ، مهرزاد دانش دبیر هیات انتخاب و خرید کتاب وزارت فرهنگ و ارشاد اسلامی درباره شیوه‌نامه اجرایی حمایت از ناشارن شرکت‌کننده در این نمایشگاه گفت : این طرح برای نخستین بار است که در نمایشگاه کتاب اجرا می‌شود و به همین منظور مشورت‌های فراوانی درباره انجام شد تا به بهترین شکل از ناشران بخش خصوصی حمایت صورت گیرد . 
وی افزود : از این رو جدولی بر اساس متراژ غرفه‌ها و میزان خرید کتاب از آن ناشران تدوین شد . 
بر اساس این جدول از غرفه‌های زیر 20 متر تا سقف 70 درصد هزینه غرفه ، 20 تا 40 متر 60 درصد هزینه غرفه ، 40 تا 60 متر 50 درصد هزینه غرفه ، 60 تا 80 متر 40 درصد هزینه غرفه و 80 تا 100 متر 30 درصد هزینه غرفه کتاب خریداری خواهد شد . 
دانش درباره نحوه خرید از ناشران دارای غرفه‌های بالای 100 متر نیز گفت : از غرفه‌های بالای 100 متر نیز به میزان 20 درصد هزینه غرفه کتاب خریداری می‌شود . 
البته از نمایندگان ناشران ایرانی در بخش بین‌الملل نیز بر اساس این مبنا کتاب خریداری خواهد شد . 
وی با اشاره به ارسال این کتاب‌ها به کتابخانه‌های روستایی در سراسر کشور عنوان کرد : بیشتر این کتاب‌ها برای کتابخانه‌های مدارس و کنابخانه‌های روستایی ارسال خواهد شد تا از این طریق آن‌ها نیز سهمی از برگزاری نمایشگاه کتاب تهران داشته باشند . 
دبیر هیات انتخاب و خرید کتاب با اشاره به بازدید ناظران از یک 500 غرفه در نمایشگاه گفت : ناظران ما از ابتدای نمایشگاه فعالیت خود را آغاز کرده‌اند و با توجه به ملاک‌های معین شده کتاب‌های ناشران را انتخاب می‌کنند . 
دانش درباره نحوه عملکرد ناظران نیز گفت : پس از انتخاب کتاب‌ها حواله‌ای برای ناشران صادر می‌شود . 
ناشران می‌توانند نیز به فاصله یک روز پس از بازدید ناظران ، به هیات انتخاب و خرید کتاب در نمایشگاه مراجعه کنند و حواله‌های خرید خود را تحویل بگیرند . 
وی ادامه داد : ناشران پس از پایان نمایشگاه باید کتاب‌های مشخص شده را به انبار کتاب وزارت فرهنگ و ارشاد اسلامی در کیلومتر 5 جاده کرج تحویل دهند و پس از دریافت رسید انبار با مراجعه به امور مالی معاونت امور فرهنگی نسبت به تسویه‌حساب اقدام کنند . 
بر اساس این گزارش ، تدوین طرح انتخاب و خرید کتاب از ناشران حاضر در نمایشگاه کتاب بر اساس مصوبه شورای سیاست‌گذاری مبنی بر حمایت از ناشران در نمایشگاه اجرا می‌شود . 
بیست و نهمین نمایشگاه بین‌المللی کتاب تهران با شعار « فردا برای برای خواندن دیر است ... » از 15 تا 25 اردیبهشت در مجموعه نمایشگاهی شهر آفتاب برگزار می‌شود . 
مجموعه شهر آفتاب در اتوبان خلیج فارس ، روبه‌روی حرم مطهر امام خمینی (ره) قرار دارد . 
روحیه برادری در عراق محقق شود 
یکی از مراجع تقلید گفت : برادری بین شیعیان و سایر مذاهب وجود دارد ، حتی با غیرمسلمانان در صورت نبود دشمنی ارتباط خوبی وجود دارد ، به همین دلیل باید تلاش شود ارتباط برادری در عراق تحقق پیدا کند تا اختلافات از بین برود . 
به گزارش خبرگزاری فارس از قم ، آیت‌الله ناصر مکارم شیرازی ظهر امروز در دیدار طلاب و علمای عراقی با بیان اینکه رسالت بزرگی در عراق بر عهده دارید ، اظهار کرد : اختلافات در عراق اسباب رنجش ما را فراهم می‌کند ؛ اختلافات در عراق ناراحت‌کننده بوده و وحدت شما ما را خوشحال می‌کند . 
وی خاطرنشان کرد : در قرآن آیاتی درباره وحدت وجود دارد که باید برای درس‌آموزی به آنها مراجعه کنیم ، خداوند کسانی که با این امر مخالفت می‌کنند به عذاب وعده داده است و می‌توان اینگونه بیان کرد که اختلاف زلزله ، صاعقه و حتی خطرناک‌تر از این موارد است . 
این مرجع تقلید با بیان اینکه اختلاف به اندازه‌ای ناپسند است که با شرک برابری می‌کند ، گفت : افکار و توصیه‌های شما سبب نشر وحدت می‌شود ، رسالت سنگینی در زمینه دعوت افراد به وحدت بر عهده دارید . 
وی خاطرنشان کرد : بسیج مردمی و فعالیت‌های شما دشمن را به شکست وادار می‌کند ، عراق دارای ارتش بزرگ علمایی است که به وظیفه خود عمل می‌کنند ، مجاهدت‌های شما دشمن را از عراق خارج می‌کند ، خداوند نیز به جهاد و اخلاص اهمیت می‌دهد و به این دو عامل انسان‌ها را دعوت می‌کند . 
آیت‌الله مکارم شیرازی با بیان اینکه عمل نکردن به وعده ، از عجز و جهل انسان سرچشمه می‌گیرد ، گفت : خداوند نسبت به همه امور عالم و تواناست ، به همین دلیل به وعده‌هایی که می‌دهد عمل می‌کند . 
وی خاطرنشان کرد : آینده عراق روشن بوده و برای تحقق آینده درخشان در عراق به وحدت نیاز است ، اختلاف بین شیعیان از‌جمله مواردی است که نگران‌کننده است بنا بر این باید این مسئله برطرف شود . 
استاد حوزه علمیه قم نقش جوانان را در دوران کنونی بسیار مهم ذکر کرد و افزود : ارتباط علما با این قشر می‌تواند راهگشا باشد ، به این وسیله می‌توان عقاید و اخلاق را در وجود آنها تقویت کرد ، باید به این مسئله توجه داشت ، دشمن در این زمینه به سرمایه‌گذاری می‌پردازد تا سبب جدایی جوانان از علما شود ، تحقق این امر مشکلات فراوانی را به وجود می‌آورد . 
وی خاطرنشان کرد : جوانان باید به مسجد هدایت شوند ، مساجد مراکز مهم فرهنگی برای شیعه محسوب می‌شوند ، عقاید غیرشیعه برای ما مورد احترام است ، ولی باید در نظر داشت از عقاید شیعه کوتاه نمی‌آییم ، البته به این معنا نیست به عقاید دیگران توهین کنیم . 
آیت‌الله مکارم شیرازی با بیان اینکه نباید اجازه داد ، تقویت عقاید شیعه ، توهین به عقاید سنی را به همراه داشته باشد ، گفت : باید در نظر داشت اشتراکات بین شیعه و سنی فراوان است و در حج اوج این اشتراکات را مشاهده می‌کنیم . 
وی خاطرنشان کرد : عقاید شیعه خط قرمز ما است و این موضوع سبب شده هیچ‌گاه از آن کوتاه نیاییم ، برادری بین شیعیان و سایر مذاهب وجود دارد ، حتی با غیرمسلمانان در صورت نبود دشمنی ارتباط خوبی وجود دارد ، به همین دلیل باید تلاش شود ارتباط برادری در عراق تحقق پیدا کند تا اختلافات از بین برود . 
استاد حوزه علمیه قم تاکید کرد : آگاهی نسبت به توطئه دشمنان از ضروریات است ، باید زمینه پرورش جوانان بر اساس آموزه‌های اسلام و تشیع فراهم شود ، البته وجود علما ، سیاست مداران و جوانان تضمین‌کننده پیروزی ما خواهد بود . 
انتهای پیام / 78003 / و 40 
معاون امور زنان و خانواده ریاست جمهوری ، گفت : همکاری‌های مشترک بین ایران و واتیکان و دیگر کشورها ، به رفع مشکلات حوزه زنان و خانواده کمک می‌کند . 
به گزارش ایرنا ، شهیندخت مولاوردی شامگاه چهارشنبه در نشست هم‌اندیشی زنان با شورای پاپی امور خانواده واتیکان در محل هتل آزادی پارسیان افزود : تغییرات و تحولات گسترده‌ای در نهاد خانواده در 50 سال اخیر رخ‌داده که این تغییرات بین کشورهای مختلف جهان مشترک است ، پس باید همکاری‌های مشترکی وجود داشته باشد ، تا برای رفع مشکلات ناشی از آن اقدامات اساسی صورت گیرد . 
وی افزایش نرخ طلاق ، کاهش ازدواج ، کاهش انگیزه زوج‌های جوان به فرزندآوری ، افزایش خانواده‌های تک‌واحدی ، شیوع اشکال مختلف خانواده ، خانواده گسترده هسته‌ای ، شیوع پدیده سالمندی و زنانه شدن سالمندی را از‌جمله تغییرات و تحولات در حوزه زنان و خانواده عنوان کرد و اظهار داشت : همه اینها اثرات زیادی برای تضعیف خانواده دارد که همکاری‌های مشترک می‌تواند برای غلبه بر این چالش‌ها کمک کند . 
مولاوردی خاطرنشان کرد : آینده‌پژوهی و پیش‌بینی تحولات خوب برای حوزه خانواده می‌تواند محور گفت‌و‌گوهای مشترک میان کشورهای جهان باشد تا ما را در پرداختن به این نگرانی‌ها کمک کند . 
وی همچنین در ادامه به برنامه‌های سراسقف وینچنزو پالیا رییس شورای پاپی و امور خانواده واتیکان که از روز یکشنبه وارد ایران شده است ، اشاره کرد و گفت : دیدار رسمی در معاونت زنان و خانواده ریاست جمهوری ، سفر به قم و بازدید از دانشگاه ادیان و مذاهب ، زیارت بارگاه حضرت معصومه (س) ، بازدید از دفتر مطالعات و تحقیقات زن قم ، دیدار با رییس کمیته امداد امام خمینی (ره) ، بازدید از کتابخانه ملی و دیدار با وزیر تعاون ، کار و رفاه اجتماعی از‌جمله برنامه‌های هیات واتیکانی در ایران بوده است . 
همچنین وینچنزو پالیا با ابراز خوشحالی از سفر به ایران مطالبی را درخصوص زمینه‌های همکاری مشترک میان ایران و واتیکان بیان کرد . 
فهیمه فرهمندپور مشاور امور زنان و خانواده وزیر کشور نیز در این نشست گفت : چالش‌هایی که در حوزه خانواده وجود دارد دغدغه‌های مشترکی است که در جهان امروز با آن مواجه هستیم و رویکردهای دینی در حل این مشکلات تاثیرگذار است . 
وی گفت : باید ارزش‌های ثابت در دین و در نظام آفرینش و انسان‌شناسی را شناسایی کنیم چون بدون شناخت آنها هرگز نمی‌توانیم به پاسخ‌های شفاف دینی برای حل مشکلات واقعی جهان اسلام برسیم . 
عالیه شکربیگی دبیر کارگروه خانواده سالم معاونت امور زنان و خانواده ریاست جمهوری نیز گفت : ما امروز در یک دهکده جهانی زندگی می‌کنیم و در این دهکده ارزشها و تحولات بسیار سریع اتفاق می‌افتد و ما چهار تحول افزایش طلاق ، کاهش باروری ، افزایش زنان سرپرست خانوار و گونه‌های جدید همسرگزینی را با کشورهای جهان به صورت مشترک داریم . 
وی با بیان اینکه راهکارهای ما باید در یک بستر جهانی جهت رفع این مشکلات وجود داشته باشد ، ادامه داد : شورای پاپی خانواده در واتیکان می‌تواند با برگزاری نشست‌های جهانی در حوزه خانواده به این مشکلات بپردازد چون در تحولات خانواده آینده‌پژوهی و پیشگویی خانواده در این جامعه جهانی نیاز است . 
فاطمه تندگویان مشاور امور بانوان وزیر نفت نیز گفت : در سال‌های گذشته تمام تلاش برخی از جوامع این بوده که خانواده را دچار چالش کند و این حرکت متضاد است چرا‌که از یک طرف جامعه بین‌الملل انسجام و تحکیم بنیان خانواده را می‌خواهد و از طرفی دیگر ابزارهایی برای فروپاشی خانواده به صورت خاص در حوزه آسیا در نظر می‌گیرند . 
وی خاطرنشان کرد : سرعت تحولات خانواده خیلی زیاد است اگر این عزم در سطح جامعه بین‌الملل شکل نگیرد جهان در خطر است . 
در این نشست برخی دیگر از بانوان فعال در حوزه زنان و خانواده مسایل و مشکلات موجود در عرصه خانواده را مطرح کردند . 
7 زخمی در تیراندازی در دانشگاه اوهایو رسانه‌های آمریکایی از تیراندازی در دانشگاه ایالت اوهایو خبر داده و می‌گویند مهاجم همچنان داخل این مجتمع است . 
به گزارش فارس ، رسانه‌های آمریکایی روز دوشنبه از تیراندازی در دانشگاه ایالتی اوهایو خبر دادند . 
به هنگام اعلام این خبر ، مهاجم همچنان داخل ساختمان بود . 
پلیس با صدور بیانیه‌ای به دانشجویان توصیه کرد که « پناه بگیرید ، فرار کنید یا مبارزه کنید .» پلیس تائید کرد که در این حادثه دستکم هفت نفر هدف قرار گرفته و به بیمارستان منتقل شده‌اند . 
به نوشته سایت شبکه « ان‌بی‌سی » حال دستکم یکی از مجروحان وخیم است . 
رسانه‌ها اعلام کردند که دو مهاجم وارد ساختمان شده و سپس یکی از آن‌ها فرار کرده است . 
پلیس ساعتی بعد تائید کرد که یکی از مهاجمین کشته شده است . 
یکی از دانشجویان به نام « آنتونی فالزارانو » به سی‌ان‌ان گفته است : « در کلاس بودیم که ناگهان صدای آژیر خطر شنیدیم و بعد همه پیام کوتاهی مبنی بر اعلام وضعیت اضطراری دریافت کردیم .» 
وی افزود : « یکی می‌گفت قبل از هشدار صدای تیراندازی شنیده ، اما من چیزی نشنیدم . 
ما فعلا در ساختمان مجاور پناه گرفته‌ایم .» 
پلیس از افرادی که داخل ساختمان بودند خواست به هر شکل ممکن پناه بگیرند . 
همچنین راه‌های منتهی به دانشگاه مسدود شده و از تردد عموم جلوگیری به عمل آمد . 
دانشکده « کولومبوس » دانشگاه ایالتی اوهایو یکی از بزرگترین دانشکده‌ها در آمریکا است . 
این دانشگاه در سرتاسر ایالت بیش از 65 هزار دانشجو دارد . 
پیش بازی اینتر - جنوا 
به گزارش ورزش سه ، اینتر یکی از ضعیف‌ترین شروع‌های چند سال اخیرش را در لیگ داشته و در حال حاضر با 21 امتیاز در رده پانزدهم دهم قرار گرفته است . 
شاگردان پیولی پس از حذف از لیگ اروپا حالا می‌توانند صد در صد تمرکز خود را بر روی سری آ و کسب نتایج بهتر قرار بدهند . 
با این حال فاصله 10 امتیازی با سهمیه اروپایی در جدول باعث شده تا آنها امید کمی به کسب سهمیه داشته باشند ولی هنوز به نیم‌فصل نرسیدیم و در صورتی که پیولی بتواند تیم را متحول کند می‌تواند به کسب سهمیه بیاندیشد . 
در سوی دیگر میدان جنوا قرار گرفته که با 20 امتیاز در رده یازدهم قرار دارد و نزدیک‌ترین تعقیب‌کننده اینتر است . 
جنوا که اخیرا یوونتوس را شکست داد ، حال خود را برای این بازی آماده می‌کند . 
آنها امیدوارند جیوانی سیمئونه ، پسر دیگو سیمئونه ، مثل بازی با یوونتوس خوش بدرخشد و این بار مقابل تیم سابق پدرش گلزنی کند . 
در 5 تقابل پیشین دو تیم ، 3 پیروزی برای جنوا و 2 پیروزی برای اینتر به‌ثبت‌رسیده و وضعیت نراتزوری در تقابل با این تیم به‌هیچ‌وجه خوب نیست . 
حال باید دید در این دیدار خانگی آنها می‌توانند بر خلاف روند چند‌ساله خود عمل کنند یا نه . 
نظر کارگردان شهر موش‌ها درباره استعفای جنتی 
به گزارش ایسنا ، « مرضیه برومند » ، هنرمند تئاتر ، سینما و تلویزیون در روزنامه اعتماد درباره رفتن علی جنتی از وزارت فرهنگ و ارشاد اسلامی نوشت : « واقعیت این است که دلیل این تغییر را نمی‌دانم . 
آیا از حب علی است یا بغض معاویه ؟ 
اما شخصا حس خوبی نسبت به آقای جنتی داشتم و دارم و او را انسانی آزاداندیش می‌دانم که به هیچ وجه دگم و بنیادگرا نیست . 
فراموش نکنیم ایشان در پست بسیار سختی قرار داشت ؛ جایی که نیازمند حمایت کل دولت است و هیچکس از‌جمله آقای جنتی به‌تنهایی نمی‌تواند دشواری‌های این وزارتخانه را تاب بیاورد . 
به هر حال هر وزیری یک بالادستی هم دارد که باید از او حمایت کند . 
در حال حاضر مساله این است که هیچ یک از ما دلیل تغییرات وزارت ارشاد را نمی‌دانیم و بنابراین در جریانی کور نظر می‌دهیم و قضاوت مان می‌تواند نادرست باشد . 
ما نمی‌دانیم آقای جنتی به چه دلیل وادار به استعفا شده یا این که خودش کناره‌گیری کرده است . 
از سوی دیگر مساله فقط این نیست که وزیر بتواند فشارها را تاب آورد بلکه دولت هم باید بر قول و قرارهایش پافشاری و قدرتمندانه عمل کند . 
اما دیدیم در ماجراهای اخیری که برای وزارت ارشاد پیش‌آمد ، صدا از کسی درنیامد . 
در این وضعیت آقای جنتی چه باید بکند ؟ 
یک وزارتخانه سخت و فقیر و مشکل‌دار را به او سپرده‌اند . 
او به‌تنهایی چه می‌تواند بکند ؟ 
با این میزان از اطلاعاتی که داریم ، من بیشتر ایراد را در آقای روحانی می‌بینم که وقتی آقای جنتی را در یک وزارتخانه سخت و بی‌پول می‌گذارد ، باید هم از او حمایت کند . 
کسانی که خودشان تجربه دارند . 
می‌دانند حتی بهترین ایده‌ها هم بدون پول و حمایت امکان اجرا نخواهند داشت . 
در این شرایط آدم حس می‌کند تمام سخنان در هنگام انتخابات شعارهای توخالی بوده است . 
در حالی که دولت آقای روحانی وامدار اصلاح طلبان ، هنرمندان و به ویژه جوانان است اما معلوم نیست در وزارت ورزش و جوانان چه اتفاقاتی افتاده که جوانان این اندازه از آن دلگیر بوده‌اند . 
به هر حال تقریبا اطمینان دارم همه این تغییرات جریانات سیاسی است و این اتفاقات فقط برای فشار آوردن به دولت آقای روحانی می‌افتد . 
نزدیک انتخابات مشکلات خارجی بر سر راه برجام علم شده است . 
همچنان‌که در داخل هم گروه‌های مخالف دولت به مخالفان خارجی پاس گل می‌دهند و زمینه را برای مشکل سازی فراهم می‌کنند . 
بنابراین دولت آقای روحانی با مشکلات پیچیده‌ای در داخل و خارج از کشور سر‌و‌کار دارد . 
اما در این شرایط اگر آقای روحانی از آقای جنتی دلگیر باشد ، آقای جنتی هم حق دارد متقابلا از رییس جمهوری ناراحت باشد چون فکر می‌کند رییس جمهوری برای حمایت از وزیرش چه کرده است ؟ 
همان طور که گفتم دلیل استعفای آقای جنتی را نمی‌دانیم و در این شرایط فکر می‌کنم شاید آقای روحانی معتقد است آقای جنتی در برابر گروه‌های تندرو که در تمام زمینه‌ها علیه دولت عمل می‌کنند ، ایستادگی لازم را نداشته است . 
مثلا در مورد ماجرایی مانند اجرای تئاتر خیابانی عاشورایی در شهر قم ، بهانه کاملا مشهود است زیرا تمام دسته‌ها و گروه‌های عزاداری از دیرباز از آلات موسیقی استفاده کرده‌اند . 
این فشارها هر روز عرصه را به اکثریت مردم تنگ‌تر می‌کند و هر روز می‌بینیم که یک گروه اقلیتی چگونه سلیقه‌اش را به اکثریت مردم تحمیل می‌کند . 
انگار نه انگار انتخاباتی برگزار شده و مردم نظر و خواست‌شان را اعلام کرده‌اند و کسانی با رای همین مردم سر کار آمده‌اند تا خواسته‌های آنان را عملی کنند . 
متاسفانه در شرایط فعلی برخی خود را مدعی‌العموم می‌دانند غافل از این که با همین کارهای‌شان باعث می‌شوند جوانان دین‌گریز شوند و این بالاترین خطر است که جوانان کشوری به هیچ چیزی اعتقاد نداشته باشند ، چون هر کس باید اعتقادات و حریم و حیایی داشته باشد . 
چگونه است وقتی مداحی می‌گوید امام حسین (ع) فحش می‌داده ، همین آقایان هیچ واکنشی نشان نمی‌دهند ؟ 
اما همین‌که کنسرتی برگزار شود ، فریادشان به هوا می‌رود ؟ 
پس باز هم مشخص می‌شود که مساله سیاسی است . 
» 
انتهای پیام 
اختصاص بیش از 48 هزار هکتار از اراضی استان مرکزی به کشت کتیرا 
محسن چقایی در گفت‌وگو با خبرنگار ایسنا ، با اشاره به جمع آوری بیش از هزار و 200 گونه گیاهی در استان مرکزی بیش از 227 گونه را گیاه‌دارویی عنوان کرد که تاثیر زیادی در توسعه صادرات غیرنفتی دارد . 
وی با بیان اینکه براساس سیاست سازمان و قوانین مربوطه اداره کل منابع طبیعی و آبخیزداری استان مرکزی از سال 1372 تاکنون 37 طرح بهره‌برداری کتیرا و باریجه در سطح 103 هزار و 946 هکتار تهیه شده است ، 16 طرح در مساحتی به وسعت 48 هزار و 927 هکتار را مربوط به کشت گیاه کتیرا دانست و گفت : این طرح‌ها با توجه به شرایط آب و هوایی و رویش جهت بهره‌برداری در قالب امضا و انعقاد قرارداد به متقاضیان داده می‌شود که تاکنون ایجاد اشتغال در سال‌های بهره‌برداری را به‌دنبال داشته است . 
چقایی با اشاره به اینکه در همین راستا در سال جاری دو طرح مورد بهره‌برداری قرار گرفته است که یک طرح کتیرا و یک طرح مربوط به باریجه بوده و اشتغال 730 نفر روز را در پی داشته است ، گفت : علاوه بر این ، استان ظرفیت کشت دیم گیاهان دارویی و صنعتی را در اراضی دیم زار ملی تخریب شده دارد و می‌توان از آن بهره‌مند شد . 
وی اظهار کرد : کتیرا صمغی است که بر اثر شکاف ریشه دو گونه‌گون ؛ گون سفید ( پنبه‌ای ) و گون زرد مورد بهره‌برداری قرار می‌گیرد . 
مسئول بهره‌برداری اداره کل منابع طبیعی و آبخیزداری استان افزود : این صمغ به صورت مایع ترشح و در مجاورت هوا جامد می‌شود . 
کتیرا در بازار به صورت قطعات مسطح ، نوار مانند ، چین‌خورده یا ریشه‌ای شکل ، معمولا نامنظم و به رنگ‌های سفید یا مایل به زرد و غالبا کدر ( به‌ندرت شفاف ) به فروش رسیده و مورد استفاده قرار می‌گیرد . 
وی با بیان اینکه کتیرا ماده‌ای سخت ، مقاوم و بدون بو است که در گرمای 100 درجه 15 درصد آب خود را از دست می‌دهد ، گفت : از سوختن آن ، خاکستری معادل 3 تا 4 درصد وزن اولیه بر جای می‌ماند که شامل کربنات ، فسفات و . 
. 
. 
است . 
کتیرا در آب حل نمی‌شود ولی با جذب آب ، به صورت لعاب چسبنده‌ای در می‌آید . 
اگر مقداری از کتیرا پس از قرار گرفتن در آب زیر میکروسکوپ مورد بررسی قرار گیرد ، سلول‌های تغییر شکل یافته‌ای با جداره‌ای نسبتا ضخیم در آن مشاهده می‌شود که در مرکز آنها ، دانه‌های آمیدون به صورت ذرات کوچک و گرد یا به شکل دیگر دیده می‌شود . 
چقایی اضافه کرد : این نوع گیاه‌دارویی برای رفع ناراحتی‌های سینه و گرفتگی صدا توصیه می‌شود ، علاوه بر این چون دارویی امولوسیون دهنده است جهت معلق نگه‌داشتن گرده‌های دارویی غیرمحلول در آب و ساخت جدار کپسول‌ها مورد استفاده قرار می‌گیرد . 
مسئول بهره‌برداری اداره کل منابع طبیعی و آبخیزداری استان مرکزی در خصوص دیگر خواص و کاربردهای کتیرا گفت : این گیاه در صنایع آرایشی برای لوسیون‌ها و کرم‌های مرطوب‌کننده و تهیه شامپوها به منظور براق کنندگی و نرم کنندگی موها استفاده فراوانی دارد و در خمیر دندان‌ها میزان تقریبی 1.5 درصد صمغ کتیرا اضافه برای پیوستن اجزای خمیر دندان به یکدیگر استفاده می‌شود ، همچنین در تهیه رنگ موها به علت جلای خاصی که به مو میدهد ترکیب می‌شود . 
دنبال تربیت نخبگان برای کسب نقش‌های فرادستی کشور هستیم 
به گزارش ایسنا ، دکتر شهرام یزدانی در مراسم گردهمایی نخبگان دانشگاه‌های علوم پزشکی کشور که امروز در مرکز همایش‌های بین المللی رازی برگزار شد ، گفت : تقریبا 16 سال است که شورای عالی استعدادهای درخشان در وزارت بهداشت از شورای عالی انقلاب فرهنگی تفویض اختیار شده است . 
شورای عالی انقلاب فرهنگی وظایف خود را در مدیریت استعدادهای درخشان به دو شورا در وزارت علوم ، تحقیقات و فن‌آوری و وزارت بهداشت واگذار کرده است . 
وی در ادامه تصریح کرد : در طول این شانزده سال آنچه از نظر تشکیلاتی در حوزه نخبگان در وزارت بهداشت شکل‌گرفته است راه‌اندازی دفتر استعدادهای درخشان و امور نخبگان است . 
البته آیین نامه‌هایی که در این زمینه شکل‌گرفته در دو راند که راند اول آن 16 سال قبل و راند دوم آن 8 سال پیش به‌روز شده است . 
دکتر یزدانی ادامه داد : در طول 16 سال گذشته مسیر ارتباط با استعدادهای درخشان دانشگاهی به وسیله‌ی آیین نامه‌های این مرکز بود . 
اگرچه این آیین نامه‌ها در زمان خود موثر بودند اما وقتی به‌طور دقیق مورد بررسی قرار می‌گیرند مشاهده می‌شود که نتوانسته است رسالت مدار باشند . 
یعنی در‌واقع مسیر و رسالت خاصی برای نخبگان در سطح کشور را تعریف نمی‌کنند . 
مدیرکل امور نخبگان و دانشجویان استعدادهای درخشان وزارت بهداشت همچنین یادآور شد : آیین نامه‌های فعلی نخبگان و استعدادهای درخشان وزارت بهداشت عمدتا آن ملاک‌ها و معیارهایی که باید بر اساس آن افراد را در مرکز استعدادهای درخشان وزارت بهداشت تقسیم کنیم بسیار عینی و سطحی هستند . 
به عنوان مثال معدل دانشجویان در این آیین نامه‌ها موضوعی مهم بود اما افرادی که با عملکرد استثنایی شناخته می‌شدند در حاشیه قرار می‌گرفتند . 
در صورتی که ممکن است افراد نخبه معدل بالایی نداشته باشند . 
وی اضافه کرد : خوشبختانه بعد از 16 سال امروزه در وزارت بهداشت آیین نامه‌های استعدادهای درخشان مورد بازنگری قرار می‌گیرند و این بازنگری مطمئنا در راستای مدیریت نخبگان حوزه سلامت و توسعه کشور انجام خواهد شد . 
دکتر یزدانی افزود : در آیین نامه‌های جدید نخبگان و استعدادهای درخشان وزارت بهداشت تلاش داریم نخبگان را به یک سری نقش‌ها که به آن نقش‌های فرادستی می‌گویند در مقابل نقش‌های فرودستی تربیت کنیم . 
البته باید در این راستا شرایط و زمینه‌های لازم در وزارت بهداشت شکل بگیرد به این معنی که صلاحیت‌های لازم برای کسب نقش‌های فرادستی در این افراد ایجاد شود . 
وی همچنین خاطرنشان کرد : امیدواریم با تمهیداتی که در وزارت بهداشت صورت می‌گیرد نخبگان طی 10 سال آینده بتوانند در نظام شایسته سالار به جایگاهی مشخص دست یابند و این همان مسیری هست که در وزارت بهداشت پیگیری می‌کنیم . 
خوشبختانه تدوین سند ملی نخبگان نیز زمینه قانونی این امکان را فراهم کرده است فقط باید این سند را در وزارت بهداشت عملیاتی و اجرایی کنیم . 
مدیرکل امور نخبگان و دانشجویان استعدادهای درخشان وزارت بهداشت هدف از گردهمایی نخبگان و استعدادهای درخشان در وزارت بهداشت اشاره کرد و گفت : این گردهمایی یک سنتی است که چندین سال است که در وزارت بهداشت برگزار می‌شود . 
درواقع در این گردهمایی دغدغه‌ها ، انتقادات و خواسته‌های نخبگان و استعدادهای درخشان شنیده می‌شود و از طرف دیگر برنامه‌ها و سیاست‌های وزارت بهداشت در زمینه استعدادهای درخشان به اطلاع آنان خواهد رسید . 
دکتر یزدانی در پایان خاطرنشان کرد : در گردهمایی نخبگان و استعدادهای درخشان امروز حدود 250 نخبه در قالب 50 تیم از دانشگاه‌های علوم پزشکی سراسر کشور شرکت کرده‌اند و هیچ محدودیتی برای شرکت نخبگان در این مراسم به دانشگاه‌ها اعمال نشده است . 
انتهای پیام 
هیچ مدرکی مبنی بر دخالت ایران در حادثه 35 سال قبل لبنان نیست 
رئیس مرکز تحقیقات راهبردی دفاعی با بیان اینکه بعد از سال از اتفاقی در لبنان ، ایران بدون هیچ مدرکی متهم می‌شود ، اظهار داشت : در پرونده برج‌های دو قلو ( 11 سپتامبر ) نیز که اتباع عربستان نقش دارند ، باز ایران را متهم می‌کنند . 
به گزارش خبرنگار دفاعی خبرگزاری فارس ، سردار احمد وحیدی رئیس مرکز تحقیقات راهبردی دفاعی در سخنانی در همایش ملی تحولات ژئوپلیتیکی غرب آسیا ، با تاکید بر اینکه بدون نگاه ژئوپلیتیک به صحنه ، بررسی حوزه دفاعی و استراتژیک ناقص خواهد بود ، گفت : نگاه چشم‌اندازی به منطقه غرب آسیا که جمهوری اسلامی خود را در آن تعریف می‌کند نیز نکته بسیار مهمی است که در این همایش روی آن تاکید می‌شود . 
وحیدی افزود : ما در این منطقه با احتساب مصر کشور با حدود میلیون انسان مسلمان و چند هزار میلیارد دلار تولید ناخالص داخلی مواجهیم . 
وی منطقه غرب آسیا را منطقه‌ای پرتلاطم و پرتشنج دانست و اظهار داشت : اتفاقات و مسایل زیادی در این منطقه اتفاق‌افتاده که آن را به منطقه‌ای ملتهب تبدیل کرده است . 
وزیر سابق دفاع افزود : امروز هم رقابتهای استراتژیک کاملا خود را در منطقه نشان می‌دهد ؛ رقابتهایی که به تقابل استراتژیک تبدیل شده و بازیگران فرامنطقه‌ای و منطقه‌ای در آن ایفای نقش می‌کنند . 
وحیدی خاطرنشان کرد : امروزه 3 تحول ژیوپلتیک بین‌المللی ، منطقه‌ای و فروملی در منطقه درحال رخ دادن است که هدف مشترک در همه این 3 تحول ، کنترل و مهار ایران است که بازیگران منطقه‌ای و فرامنطقه‌ای آن را دنبال می‌کنند . 
وی تصریح کرد : عربستان بدنبال رهبری جهان عرب و بلکه جهان اسلام در فقدان رهبران سابق جهان عرب بوده و برای تحقق این امر ، دست به اقدامات ماجراجویانه خارج از ظرفیت ژئوپلیتیک خود می‌زند . 
رئیس مرکز تحقیقات راهبردی دفاعی در بخش دیگری از سخنانش گفت : امروز شاهدیم بعد از سال از اتفاقی در لبنان ، ایران متهم می‌شود بدون اینکه مدرکی از دخالت ایران باشد و در پرونده برجهای دو قلو ( 11 سپتامبر ) که نفر از اتباع عربستان نقش دارند اصلا به آن اشاره نمی‌کنند و باز ایران متهم می‌شود . 
وحیدی یادآور شد : آنها پرونده‌های مختلفی مانند هسته‌ای و تروریسم را برای کنترل و مهار ایران براه می‌اندازند و نیز می‌خواهند ژیوپلیتیک محور مقاومت را برهم زده و نقش ایران را کم رنگ کنند . 
وی در پایان گفت : امیدواریم این همایش موجب شود متخصصان حوزه ژئوپلیتیک اتفاقات و مسایل منطقه‌ای و جهانی را به خوبی رصد کنند و راهکارهای مناسب را در اختیار مسئولین بگذارند . 
انتهای پیام / 
مهماندوست : دوست داشتم با ایران بهترین مربی جهان می‌شدم 
سرمربی ایرانی تیم ملی تکواندوی آذربایجان پس از کسب عنوان بهترین مربی جهان در سال 2016 گفت : دوست داشتم با تیم ملی تکواندوی ایران به این افتخار بزرگ برسم . 
به گزارش تابناک ورزشی ، رضا مهماندوست سرمربی ایرانی تیم ملی تکواندوی آذربایجان پس از اینکه از سوی مسئولان فدراسیون جهانی تکواندو در حاشیه برگزاری فینال مسابقات گرندپری باکو به عنوان بهترین مربی سال 2016 انتخاب شد ، اظهار داشت : شب گذشته پس از پایان مسابقات گرندپری باکو مراسم بهترین‌های سال 2016 میلادی برگزار شد که بنده به عنوان بهترین مربی جهان انتخاب شدم . 
خوشحالم از اینکه به عنوان یک ایرانی برای چهارمین بار به این افتخار بزرگ دست یافتم . 
دوست داشتم که این موفقیت را با تیم ملی کشورم کسب می‌کردم . 
وی در ادامه افزود : این دوره از مسابقات با حضور بزرگان تکواندوی دنیا برگزار شد که اکثرا قهرمانان المپیک و جهان در بخش مردان و بانوان بودند که در فینال گرندپری پای به شیاپ چانگ گذاشتند در‌واقع بهترین‌های رنکینگ دنیا در این چند سال برای رسیدن به مدال طلا به مصاف هم رفتند . 
ما سه نماینده که رنکینگ دار بودند در این رقابت‌ها داشتیم و خوشبختانه میلاد بیگی به مدال طلا دست یافت . 
ایران عزیز نیز با 5 نماینده در این مسابقات شرکت کرد که سجاد مردانی به مدال طلا رسید . 
بهترین مربی جهان در سال 2016 در صحبت‌های خود خاطرنشان کرد : انتخاب بهترین‌ها از سوی همه داوران طی یک نظرسنجی از مربیان ، داوران ، تمام مسئولان فدراسیون جهانی انتخاب شد و فدراسیون تکواندوی آذربایجان نیز به عنوان بهترین فدراسیون دنیا در سال 2016 انتخاب شد کاپ ویژه و مخصوصی از سوی دکتر چو رئیس فدراسیون جهانی به رئیس فدراسیون آذربایجان اهدا شد . 
مهماندوست در مورد برگزاری مسابقات جام جهانی که امروز ( دوشنبه ) برگزار خواهد شد که این مسابقات در 2 گروه پیگیری می‌شود . 
تیم ملی آذربایجان با بلژیک و آمریکا مبارزه خواهد کرد و تیم ملی کشورمان با کره ، ترکیه و روسیه به رقابت خواهند پرداخت امیدوارم هر کشوری شایسته کسب عنوان قهرمانی به این مهم دست یابد . 
جواهر فرانسوی از جاه طلبی‌هایش گفت 
ستاره فرانسوی خط هافبک یوونتوس از انگیزه خود برای پیشرفت و کسب جام‌های متعدد سخن گفته است . 
به گزارش ایسنا و به نقل از مدیاست ، پل پوگبا یکی از بازیکنان آینده‌دار فوتبال جهان است که در یکی دو سال اخیر پیشرفت زیادی داشته است . 
این بازیکن 23 ساله عناوین زیادی به همراه یوونتوس فتح کرده است . 
چهار قهرمانی در سری A و یک قهرمانی در جام حذفی ایتالیا از‌جمله این عناوین هستند . 
همچنین این بازیکن جوان در سال 2015 ، به همراه یوونتوس شانس قهرمانی در لیگ قهرمانان اروپا را داشت که در فینال مقابل بارسلونا مغلوب شد . 
او درباره اهداف خود با یوونتوس گفت : اول از همه باید تاکید کنم کوپا ایتالیا را می‌خواهم . 
بعد باید یورو 2016 را با فرانسه فتح کنیم . 
پس از آن هم با یوونتوس قرارداد دارم . 
نمی‌توانم یک شب بخوابم و صبح به انگلیس بروم ! این‌گونه سوالات را از جوزپه ماروتا ( مدیر ورزشی یوونتوس ) بپرسید . 
چهار سال قبل وقتی در لیگ قهرمانان اروپا به بایرن مونیخ خوردیم ، گفتیم که تمام‌شده است اما امسال فکر می‌کردیم که آنها را می‌بریم . 
سری A سخت‌ترین لیگ است زیرا هیچ فضایی در زمین فوتبال به شما نمی‌دهند . 
در اروپا به شما اجازه می‌دهند با توپ‌بازی کنید ، اگرچه برنده تیمی است که بهترین دفاع را دارد . 
تیمی مثل اتلتیکو مادرید . 
فکر می‌کنم در مسیر درستی قرار گرفتم . 
از نظر فردی هم می‌خواهم مثل رونالدو و مسی شوم و پیشرفت‌های زیادی داشته باشم . 
چندی دیگر در رده ملی برای فرانسه در یورو 2016 به میدان خواهم رفت که این جام برای مردم فرانسه بسیار مهم است . 
امیدوارم بدون اینکه به ایتالیا بخوریم به قهرمانی برسیم . 
پوگبا ملقب به جواهر فرانسوی در ادامه گفت : در این فصل بسیار پیشرفت کردم و جدایی کارلوس توس و آندرا پیرلو باعث شد تا مسئولیت بیشتری روی دوش من در یوونتوس باشد . 
هدف ما باید پیروزی در هر فینال باشد و می‌خواهیم با فتح جام حذفی تاریخ سازی کنیم و برای دومین سال پیاپی دوگانه داخلی را کسب کنیم . 
هدف بعدی من ، فتح لیگ قهرمانان اروپا است . 
قبل از این که کسب توپ طلا را هدف قرار دهم باید به خوبی پیشرفت کنم . 
سال‌های زیادی به عنوان بازیکن در انتظار من است که می‌خواهم با بهترین انتخاب‌هایی که خواهم داشت ، از نظر فردی و تیمی به بهترین شکل پیشرفت کنم و به انچه مدنظرم در رده ملی و باشگاهی است برسم . 
دو تیم میلان و یوونتوس فردا ( شنبه ) ساعت 23:15 به وقت تهران در استادیوم المپیکو در چارچوب فینال کوپا ایتالیا به مصاف هم می‌روند . 
قضاوت این دیدار بر عهده جانلوکا روکی خواهد بود . 
آغاز نظارت بر برنامه‌های چهاردهمین جشنواره امام رضا (ع) / تاسیس « رواق نخبگان رضوی » 
مشاور اجرایی معاونت امور فرهنگی از آغاز نظارت بر برنامه‌های چهاردهمین جشنوراه رضوی در آینده نزدیک خبر داد 
به گزارش حوزه ادبیات گروه فرهنگی باشگاه خبرنگاران جوان به نقل از روابط عمومی معاونت امور فرهنگی وزارت فرهنگ و ارشاد اسلامی ، گردهمایی ناظران تخصصی فرهنگی - سینمایی چهاردهمین جشنواره بین‌المللی فرهنگی‌هنری امام رضا (ع) با حضور همایون امیرزاده مشاور اجرایی معاونت امور فرهنگی و سید جواد جعفری مدیرعامل بنیاد امام رضا (ع) و جمعی از ناظران سیزدهمین جشنوراه رضوی روز یکشنبه ( 27 تیرماه ) در وزارت فرهنگ و ارشاد اسلامی برگزار شد . 
همایون امیرزاده ؛ مشاور اجرایی معاونت امور فرهنگی وزارت فرهنگ و ارشاد اسلامی با اشاره به دستاوردهای جشنواره در سال گذشته گفت : سال گذشته با مشارکت پررنگ معاونت امور فرهنگی برای اولین بار فعالیت‌ها و برنامه‌های جشنواره امام رضا (ع) مورد داوری قرار گرفت و از 183 برنامه هشت برنامه به عنوان برنامه‌های موضوعی برتر در حوزه فعالیت‌های گسترده جشنواره انتخاب شدند . 
دبیر کارگروه فرهنگی جشنواره رضوی افزود : خوشبختانه از هشت برنامه منتخب پنج برنامه مربوط به کارگروه تخصصی معاونت امور فرهنگی بود . 
برنامه‌های معاونت امور فرهنگی به حوزه‌های تخصصی واگذار شد . 
مجموعه‌هایی که در این راه ملحق شدند ، نقطه نظراتی درباره جشنواره رضوی ارایه کردند و شرط امانت را در داوری‌های خود رعایت کردند . 
امیرزاده با اشاره به حضور داوران در برنامه‌های استانی گفت : با حضور و مشارکت کارشناسان فرهنگی پیشنهادهایی ارایه شد که در روند برگزاری بسیار موثر بودند . 
همچنین بنیاد شعر و ادبیات داستانی با حضور افراد فرهیخته و خوش‌نام به کارشناسی برنامه‌های ادبی پرداخت که موجب شد در این دوره از جشنواره برخی از برنامه‌ها تغییرات اساسی داشته باشند . 
مشاور اجرایی معاونت امور فرهنگی از آغاز نظارت‌های چهاردهمین جشنواره امام رضا (ع) خبر داد و گفت : فرآیند نظارت در استان‌ها به‌زودی آغاز خواهد شد و برنامه‌ها و روند اجرای آن‌ها مورد بازبینی قرار خواهد گرفت . 
با این اقدام تلاش می‌شود نظارت جشنواره به ایام برگزاری محدود نشود و نهادینه شدن یک فرآیند از ابتدا تا انتها مد نظر قرار گیرد . 
امیرزاده در پایان پیشنهاد داد : تشکیل باشگاه نخبگان به منظور شناسایی استعدادها نقش مهمی در پرورش استعدادهای جدید خواهد داشت که امیدواریم از سوی جشنواره مورد بررسی قرار گیرد . 
سید جواد جعفری مدیرعامل بنیاد بین‌المللی امام رضا (ع) نیز با اشاره به همکاری دولت و ملت در برگزاری این جشنواره گفت : جشنواره امام رضا (ع) تبلور همکاری دولت و ملت است و مردم و دستگاه‌های دولتی در برگزاری آن با یکدیگر همکاری می‌کنند . 
از این رو همکاری دستگاه‌های دولتی به منظور ارتقای کیفیت این جشنواره امری مطلوب است و وزارت فرهنگ و ارشاد اسلامی به عنوان متولی فرهنگ ، پیشقراول این جریان است . 
وی افزود : البته با کارشناسی برنامه‌ها امیدواریم در این جشنواره شاهد ظهور استعدادها باشیم و به تربیت استعدادها در استان‌های کشور کمک کنیم . 
همچنین باید مراقبت باشیم تا جشنواره دچار آفت جشنواره بودن نشود زیرا این زیبنده جشنواره‌ای با نام امام رضا (ع) نیست . 
مدیرعامل بنیاد امام رضا (ع) از تغییرات 38 درصدی در چهاردهمین جشنواره امام رضا خبر داد و گفت : با توجه به گزارش‌های ارایه شده از جشنواره در سال گذشته ، در این دوره از جشنواره تغییرات بسیاری در برخی از برنامه‌ها رخ داد به طوری که در مقایسه با سال گذشته این جشنواره 38 درصد تغییر داشته است . 
در ادامه جلسه مستندی کوتاه از نقاط‌ضعف و قوت نمایشگاه پخش شد و پس از آن کارشناسان به ارایه نظرات و تبادل آرا پرداختند . 
همچنین اسماعیل امینی یکی از ناظران جشنواره رضوی پیشنهاد داد تا عنوان باشگاه استعدادهای رضوی به « رواق نخبگان رضوی » تغییر یابد . 
همایون امیرزاده مشاور اجرایی معاونت امور فرهنگی با استقبال از عنوان « رواق نخبگان رضوی » گفت : ساختار « رواق نخبگان رضوی » پس از انجام بررسی‌های تخصصی و در صورت موافقت بنیاد امام رضا (ع) با همکاری معاونت امور فرهنگی در راه‌اندازی خواهد شد . 
وی تصریح کرد : با راه‌اندازی این نهاد مسیز استعدادیابی ، آموزش و تربیت نخبگان جوان که در برنامه‌های موضوعی جشنواره امام رضا (ع) مشارکت دارند ، بیش از پیش فراهم خواهد شد . 
انتهای پیام / 
معرفی مفاخر هر منطقه در برنامه هفته‌های فرهنگی گنجانده شود 
به گزارش خبرنگار مهر ، شکرالله حسن‌بیگی پیش‌از ظهر سه‌شنبه در نشست کارگروه امور اجتماعی و فرهنگی استان مرکزی اظهار داشت : با ارزیابی‌های 
در سال گذشته در سطح استان ، مردم رضایت نسبی از برنامه‌های هفته فرهنگی داشته‌اند اما برگزاری هفته‌های فرهنگی هر سال باید کامل‌تر از سال قبل انجام پذیرد و زمینه رضایت بیشتر مردم را فراهم کند . 
وی افزود : با توجه به بررسی در مورد میزان اعتبار لازم برای انجام برنامه‌های هفته فرهنگی ، امسال سه میلیارد ریال اعتبار برای اجرای هفته فرهنگی در 12 شهرستان استان مورد نیاز است . 
معاون سیاسی امنیتی و اجتماعی استاندار مرکزی تصریح کرد : هفته‌های فرهنگی باید با برنامه‌ریزی ویژه‌ای برای جذب نسل جوان همراه باشند و در این برنامه‌ها ظرفیت‌های فرهنگی و اجتماعی و بزرگان و مفاخر هر منطقه و استان معرفی شوند . 
حسن‌بیگی خاطرنشان ساخت : برنامه‌ریزی برای اجرای هفته‌های فرهنگی از ماه‌ها قبل آغاز می‌شود و امسال نیز دفتر امور اجتماعی استانداری مرکزی همچون سال‌های گذشته تلاش ویژه‌ای را در زمینه برگزاری هر‌چه بهتر هفته‌های فرهنگی در شهرستان‌ها انجام دهد . 
معاون سیاسی امنیتی استاندار مرکزی تاکید کرد : برنامه هفته فرهنگی در نقاط مختلف استان باید موجب همگرایی و هم افزایی میان اقشار مختلف مردم شود . 
وی یادآور شد : رسانه‌ها نیز در زمینه انتشار و ارائه بازتاب فعالیت‌های هفته فرهنگی باید اهتمام ویژه داشته باشند و دستگاه‌های مسئول و متولی این حوزه نیز بکوشند تا هفته فرهنگی در تمام شهرستان‌های استان به بهترین نحو و با بیشترین اثرگذاری فرهنگی و اجتماعی برگزار شود . 
ناجا پیگیر شناسائی و برخورد با عامل یا عاملان اقدام علیه مینو خالقی در فضای مجازی شد 
با دستور وزیر کشور ناجا پیگیر شناسائی و برخورد با عامل یا عاملان اقدام علیه مینو خالقی در فضای مجازی شد . 
به گزارش حوزه دولت خبرگزاری فارس به نقل از پایگاه اطلاع‌رسانی وزارت کشور به‌دنبال پیگیری موضوع انتشار عکس‌های خصوصی منتسب به خانم مینو خالقی از سوی خبرنگاران رسانه‌های گروهی ، پایگاه اطلاع‌رسانی وزارت کشور ، اعلام کرد : ناجا ماموریت یافت تا نسبت به ردیابی و شناسایی عامل یا عاملان این حرکت غیر اخلاقی اقدام کند . 
یک مقام آگاه در وزارت کشور درباره آخرین اقدامات این وزارتخانه در خصوص پرونده تخلف مذکور گفت : وزیر کشور در روز دوشنبه مورخ 13/2/95 و دقایقی پس از انتشار تصاویر فرد مورد نظر در فضای مجازی در نامه‌ای به ذوالفقاری معاون امنیتی و انتظامی خود دستور داد در اسرع وقت با همکاری پلیس فتا و دیگر نهادهای امنیتی و اطلاعاتی ، نسبت به شناسایی عامل یا عاملان انتشار تصاویر خصوصی منتسب به خانم مینو خالقی و معرفی آنان به دستگاه قضائی اقدام کند و پلیس فتا هم بررسی‌های خود را در این زمینه آغاز کرده است که نتایج آن متعاقبا اعلام خواهد شد . 
در متن نامه وزیر کشور خطاب به ذوالفقاری معاون امنیتی و انتظامی وزیر کشور آمده است : 
جناب آقای ذوالفقاری 
معاون محترم امنیتی و انتظامی 
نظر به انتشار تصاویر خصوصی منتسب به سرکار خانم مینو خالقی ، در فضای مجازی ، که منجر به شکستن حریم خصوصی نامبرده و جریحه‌دار شدن افکار عمومی گردیده است ، لازم است ترتیبی اتخاذ فرمائید ، در اسرع وقت و با همکاری پلیس فتا نیروی انتظامی و عنداللزوم با مشارکت سایر نهادهای امنیتی و اطلاعاتی ، نسبت به ردیابی و شناسائی عامل یاعاملین این اقدام غیر قانونی ، غیر انسانی و مغایر با موازین اسلامی اقدام و پرونده متشکله به منظور بررسی و برخورد قانونی با مرتکب یا مرتکبین این امر ، بدون فوت وقت در اختیار دستگاه قضائی ذیربط قرار گرفته و نتیجه به اینجانب گزارش شود . 
عبدالرضا رحمانی فضلی - سیزدهم اردیبهشت نود و پنج 
گفتنی است معاون امنیتی و انتظامی وزیر کشور و دبیر شورای امنیت کشور نیز در همان روز و طی نامه‌ای از سردار اشتری فرمانده نیروی انتظامی خواسته است تا پلیس فتا نسبت به شناسایی عاملین ، تشکیل پرونده و معرفی مسببین به مراجع قضایی برای تعقیب قانونی اقدام و نتیجه را اعلام نماید . 
انتهای پیام / 
محاکمه قاتلی که می‌گوید دیوانه است 
« بعد از قتل او یک نخ سیگار کشیدم و وقتی آرام شدم با پلیس تماس گرفتم . 
» این بخشی از اعترافات مرد جوانی است که دیروز به اتهام قتل همسرش در دادگاه کیفری یک استان تهران محاکمه شد . 
به گزارش همشهری ، او مدعی است که به دلیل مشکلات روانی دست به این جنایت زده است اما نتایج یافته‌های پزشکی قانونی نشان می‌دهد او مجنون نیست . 
عصر روز 31 فروردین‌ماه سال 94 به سعید احمدبیگی ، بازپرس وقت دادسرای امور جنایی خبر رسید مردی در خانه‌اش واقع در خیابان نامجو همسرش را به قتل رسانده است . 
این خبر را خود این مرد به پلیس اعلام کرده و گفته بود در خانه‌اش منتظر ماموران است . 
وقتی گروه تحقیق به محل حادثه رسید ، جسد زن جوان در گوشه‌ای از خانه افتاده بود . 
همسر وی درحالی که خونسرد به نظر می‌رسید اعتراف کرد که به دلیل اختلاف با همسرش وی را خفه کرده است . 
او گفت : با همسرم از مدتی قبل دچار اختلاف بودم و ناگهان نفهمیدم چطور شد که با روسری او را خفه کردم . 
به دنبال اظهارات متهم پرونده او با صدور کیفرخواست به شعبه دوم دادگاه کیفری یک استان تهران فرستاده شد . 
در جلسه محاکمه که صبح دیروز به ریاست قاضی محسن زالی بوئینی و با حضور قاضی اسلامی برگزار شد ابتدا نماینده دادستان به قرائت کیفرخواست پرداخت و در ادامه پدر مقتول گفت خواسته‌اش قصاص داماد سابقش است . 
در ادامه متهم که پیش از این یک مرتبه به اتهام حمل مواد مخدر به زندان افتاده بود در جایگاه ایستاد و در دفاع از خودش گفت : من 4 سال قبل با همسرم ازدواج کردم . 
ما یک سال زیر یک سقف زندگی کردیم اما چون با هم اختلاف داشتیم من خانه را ترک کردم و به شهرستان رفتم . 
در 2 سالی که آنجا بودم ، دچار بیماری روانی شدم و چندبار در بیمارستان بستری شدم ؛ حتی چند بار هم به دلیل مشکلاتم دست به خودکشی زدم تا اینکه یک  سال قبل از حادثه به تهران آمدم و در یک قنادی که در نزدیکی خانه همسرم بود ، شروع به کار کردم . 
من گاهی به او سر می‌زدم و شب حادثه هم وقتی به خانه رفتم او از من پذیرایی کرد . 
ما استراحت کردیم تا اینکه عصر روز بعد بر سر اختلافات گذشته شروع به صحبت کردیم اما نفهمیدم چطور شد که ناگهان به جان همسرم افتادم و او را خفه کردم . 
سپس یک نخ سیگار کشیدم و وقتی آرام شدم با پلیس تماس گرفتم و همه چیز‌را گفتم . 
اظهارات متهم درباره مشکلات روانی‌اش در حالی است که تاکنون 3 بار توسط متخصصان پزشکی قانونی معاینه شده اما هر بار آنها اعلام کرده‌اند به شواهدی مبنی بر اختلال روانی و جنون وی هنگام وقوع جنایت دست نیافته‌اند . 
متهم در ادامه جلسه گفت : از اول ، ازدواج ما اشتباه بود . 
همسرم می‌گفت که سطح زندگی ما با یکدیگر متفاوت است . 
از این گذشته او هر اتفاقی که در خانه می‌افتاد برای نزدیکانش تعریف می‌کرد و من از این موضوع ناراحت بودم . 
با این حال نباید دست به چنین کاری می‌زدم و پشیمانم . 
حالا هم برای اجرای حکم قصاص آماده‌ام . 
در پایان این جلسه هیات قضایی برای تصمیم‌گیری در این باره وارد شور شدند . 
تهران چند موتوری دارد ؟ 
سرهنگ مراد مرادی در حاشیه همایش و رژه موتورسیکلت‌سواران قانون‌مدار که صبح امروز از استادیوم تختی تا مقر مرکزی پلیس راهور پایتخت برگزار شد ، به ایسنا گفت : امروز از 150 راکب نمونه موتور سیکلت که در طول سال 94 فاقد هرگونه تخلف و تصادف بودند ، توسط سردار حسینی رئیس پلیس راهور پایتخت قدردانی شد . 
وی با بیان اینکه این موتورسیکلت‌سواران در واحدهای انتظامی و خدماتی همچون اورژانس آتش‌نشانی ، اتحادیه پیک‌های موتوری ، فدراسیون موتورسواری و پلیس فعالیت داشتند ، افزود : در رژه نمادین که توسط این موتورسیکلت‌سواران برگزار شد ، آنان صبح امروز از استادیوم تختی تا مقر مرکزی پلیس راهور با موتور سیکلت‌هایشان حرکت کردند . 
معاون آموزش و فرهنگ ترافیک پلیس راهور پایتخت ، افزود : در پایان این همایش با اهدای لوح تقدیر ، هدیه و کلاه ایمنی از این موتورسیکلت‌سواران تقدیر شد . 
سهم 30 درصدی موتورسواران در تلفات رانندگی 
مرادی با بیان اینکه سه و نیم میلیون دستگاه موتورسیکلت در پایتخت شماره‌گذاری شده است ، گفت : از این میان یک و نیم میلیون دستگاه موتورسیکلت روزانه در پایتخت تردد می‌کنند . 
همچنین حدود سه و نیم میلیون دستگاه خودروی سواری نیز در پایتخت داریم . 
مرادی از سهم 30 درصدی موتورسیکلت سواران در تلفات حوادث رانندگی خبر داد و گفت : آمارهای پزشکی قانونی نشان می‌دهد که حدود 30 درصد از جان‌باختگان حوادث رانندگی را موتورسیکلت سواران تشکیل می‌دهند که اگر این آمار را به نسبت تعداد موتورسیکلت‌ها و خودروهای سواری مقایسه کنیم ، مشخص می‌شود که موتورسیکلت سواران سهم قابل توجهی از جان باختگان حوادث رانندگی را به خود اختصاص دادند . 
معاون آموزش و فرهنگ ترافیک پلیس راهور پایتخت ، ضربه به سر را مهم‌ترین عامل مرگ موتور سیکلت‌سواران اعلام کرد و گفت : اصرار پلیس بر داشتن کلاه ایمنی در‌واقع برای حفظ جان موتور سیکلت‌سواران است . 
مرادی ، عبور از پیاده‌رو ، عبور از خط ویژه ، عبور از محل‌های ممنوعه ، انجام حرکات نمایشی با موتور سیکلت ، حرکت خلاف جهت و ...  را از‌جمله تخلفاتی دانست که در صورت ارتکاب ، پلیس راهور به جدیت با آن برخورد می‌کند . 
انتهای پیام 
کافی نبودن ظرفیت‌های اقامتی‌در استان اصفهان خانه‌های مسافر استان اصفهان راه‌اندازی می‌شود . 
به گزارش گروه استان‌های باشگاه خبرنگاران جوان از اصفهان ، مدیر کل میراث فرهنگی استان اصفهان در نشست کارگروه تدوین استانداردهای خانه مسافر استان گفت : خانه‌های مسافر در استان اصفهان راه‌اندازی می‌شود . 
فریدون اله‌یاری تاکید کرد : باید بپذیریم با توجه به گستردگی حضور گردشگران در اصفهان ، ظرفیت‌های اقامتی دراستان کافی نیست . 
وی همچنین تاکید کرد : مطابق با قوانین برنامه ششم توسعه کشور و دستورالعمل‌های سازمان میراث فرهنگی کشور یکی از اصول فعالیت‌های مربوط به سازمان میراث فرهنگی ، استانداردسازی و تبیین قواعد و قوانین برای تبدیل اماکن مسکونی به تاسیسات گردشگری به صورت موقت است . 
مدیر کل میراث فرهنگی استان اصفهان گفت : دراین زمینه کمیته‌ای در اداره‌کل میراث فرهنگی استان ، برای تدوین آئین نامه‌ها و دستور‌العمل‌های متناسب و رسیدگی به تقاضاهای مجریان طرح تشکیل شده است . 
اله‌یاری همچنین افزود : در اولین مرحله از تبیین استاندارها و اجرای این طرح ، استان اصفهان به چند بخش تقسیم شده است . 
وی گفت : برای بررسی چگونگی اجرای این طرح ، شهرستانهای آران و بیدگل ، کاشان ، نطنز ، خوانسار سمیرم و شهرهای زواره و بادرود برای اجرای آزمایشی این طرح انتخاب شده‌اند . 
زایمان فیزیولوژیک چه فوایدی دارد ؟ 
کارشناس مامایی در خراسان جنوبی ، گفت : زایمان فیزیولوژیک به معنی زایمان طبیعی بدون مداخله ، بدون استفاده از دارو و بدون انجام اقدامات روتین در بیمارستان است . 
« فرشته درایتی » در گفت‌و‌گو با خبرنگار خبرگزاری دانشجویان ایران ( ایسنا ) منطقه خراسان جنوبی ، گفت : در زایمان فیزیولوژیک مصرف داروی محرک انقباضات رحمی مثل اکسی‌توسین یا داروی تسکین‌دهنده مثل پتیدین و . 
. 
. 
در طی لیبر و زایمان لازم نیست . 
وی ادامه داد : همانگونه که مصرف دارو در دوران بارداری مضر بوده ، این نکته تا انتهای دوران زایمان باید مورد توجه قرار گیرد . 
کارشناس مامایی در استان با بیان اینکه مادران می‌توانند در هر وضعیتی که خود انتخاب می‌کنند و در آن وضعیت احساس راحتی بیشتری دارند قرار گرفته و زایمان نمایند ، بیان کرد : در پایان این زایمان نوزاد در آغوش مادر قرار گرفته و رضایت مادر کاملا مشهود بوده چنانچه امکان حضور همراه یا همسر وجود داشته باشد این زایمان با حمایت همراه یا همسر سریعتر و راحت‌تر انجام خواهد شد . 
درایتی با بیان اینکه زایمان فیزیولوژیک با مشارکت کامل مادر در فرآیند زایمان صورت می‌گیرد ، عنوان کرد : این زایمان در وضعیت‌های مختلف مادر مثل ایستاده ، روی زانو ، چهار دست و پا ، چمباتمه ، لیتاتومی و نشسته متمایل به جلو و در وان آب گرم انجام می‌شود . 
وی ادامه داد : انواع روش‌های کاهش درد زایمان غیر دارویی مثل ماساژتراپی ، آروماتراپی ، گرمادرمانی ، سرمادرمانی ، طب فشاری ، موسیقی‌درمانی ، رفلکسولوژی ، تن آرامی و تکنیک‌های تنفسی نه تنها میزان احساس درد مادر را کاهش داده بلکه سرعت زایمان و رضایت مادر را افزایش می‌دهد و سلامت کامل جنین را تضمین می‌کند . 
کارشناس مامایی در استان تاکید کرد : متاسفانه تلاش برای ختم سریع زایمان و انجام مداخلات غیر ضروری برای این منظور به هر دلیل ، منجر به افزایش 34 برابر آمار سزارین نسبت به حد مجاز آن در کشورمان شده است . 
درایتی یادآور شد : زایمان فیزیولوژیک به معنی انجام زایمان ایمن ، کم‌درد ، طبیعی و بدون مداخلات پزشکی با رعایت حریم خصوصی زائو در کنار ترجیحا همسر در محیطی امن و آرام منع عدم تحرک و منع عدم خوردن و آشامیدن است . 
وی با بیان اینکه برای انجام زایمان فیزیولوژیک شرایط خاصی لازم است ، افزود : خانم باردار بایستی طی دوران بارداری کلاس‌های آمادگی زایمان را گذاشته تا مهارت‌های لازم را جهت حضور در این نوع زایمان کسب کند ، همچنین همراه وی که ترجیحا همسر بوده بایستی درچند جلسه از کلاس‌ها شرکت نماید . 
کارشناس مامایی در استان گفت : معمولا از ماه سوم حاملگی و حداقل طی 10 جلسه کلاس‌ها برگزار شده که هر جلسه یک ونیم ساعت به طول می‌انجامد . 
درایتی با اشاره به برنامه‌های کلاس‌ها ، بیان کرد : ارائه برنامه‌های ورزشی ویژه بارداری جهت حفظ کشش عضلانی و پیشگیری از دردهای عضلانی و استخوانی دوران بارداری مانند کمردرد ، پیشگیری از پرولاپس رحمی و افتادگی مثانه ، همچنین حفظ اندام‌های زن مشابه قبل از بارداری و کنترل مشکلات گوارشی و بواسیر است . 
وی اظهار کرد : برنامه‌های ریلکسیشن و آرام تنی جهت کاهش استرس و اضطراب دوران بارداری و زایمان که منجر به ایجاد بارداری با نشاط و زایمانی آرام ، دور از نگرانی و استرس بوده و باعث افزایش اعتماد به نفس زائو می‌شود . 
کارشناس مامایی در استان با اشاره به آموزش مراقبت‌های دوران بارداری ، یادآور شد : تغییرات فیزیولوژیک بارداری و زایمان ، آموزش مشکلات و عوارض غیر قابل اجتناب بارداری و تغذیه و آموزش مراحل زایمان و کنترل هیجانات خانواده از آموزش مراقبت‌های دوران بارداری است . 
درایتی خاطرنشان کرد : هر مادر باردار ، با هر تصمیمی در مورد زایمانش می‌تواند از فواید کلاس‌های آمادگی دوران بارداری و زایمان بهره‌مند شود و از یک مادر شاد و سالم کودکی شاد و سالم متولد می‌شود . 
انتهای پیام 
دایی : بعد از زدن گل تساوی شیرازه تیم از هم پاشید 
پایگاه خبری تحلیلی انتخاب ( Entekhab.ir ) : سرمربی تیم فوتبال نفت تهران می‌گوید به‌دنبال 3 امتیاز مقابل فولاد بود اما بعد از به تساوی کشاندن کار شیرازه تیم از هم پاشید . 
به گزارش انتخاب ؛ علی دایی در نشست خبری بعد از بازی تیمش مقابل فولاد خوزستان که با شکست 4 بر 2 نفت به پایان رسید اظهار کرد : فکر کنم بازی تماشاگرپسند و خوبی از جانب دو تیم ارائه شد . 
می‌توانستیم زودتر از فولاد به گل برسیم اما متاسفانه از موقعیت‌هایمان استفاده نکردیم و بازنده به رختکن رفتیم . 
در نیمه دوم تا زمانی‌که گل تساوی را نزده بودیم بازی را در اختیار داشتیم و به حریف فشار می‌آوردیم اما زمانی‌که به گل تساوی رسیدیم اتفاقی افتاد که شیرازه تیم از هم پاشید . 
بعد از بازی ایگور به من گفت بازیکن حریف طوری او را شارژ کرده که منجر به خطای هند شده و روی همین موقعیت گل دوم را دریافت کردیم . 
به گزارش ایسنا ، وی افزود : ما نیامده بودیم مساوی بگیریم و به‌دنبال سه امتیاز بودیم . 
روی ضدحملاتی که هشدار داده بودم گل خوردیم و بعد از گل دوم اسیر ضد حملات شدیم . 
پنالتی هم که گرفته شد دو بازیکن شانه به شانه بودند و اتفاق خاصی نیفتاد . 
با این حال باید به فولاد خوزستان تبریک بگویم . 
ما امروز سعی کردیم تیم برنده باشیم اما 06-May توپ روی دروازه ما آمد که 4 تای آن تبدیل به گل شد . 
دایی اضافه کرد : ما در طول بازی به روند بازی نگاه می‌کنیم و تعویض‌هایمان را انجام می‌دهیم و بازیکنان مان را هم براساس همین موضوع می‌چینیم . 
فکر می‌کنم به‌موقع تعویض کردیم زیرا بعد از تعویض گل مساوی را هم زدیم اما در طول 05-Apr دقیقه 3 گل خوردیم . 
وی افزود : فکر می‌کنم بارندگی روی بازی تاثیر گذاشت زیرا هم حریف و هم تیم ما روی زمین فوتبال بازی می‌کردیم . 
نخست وزیر قدرت‌طلب محمدرضا شاه پهلوی که بود ؟ 
یکی از اشخاصی که به همراه پسرش در اغلب روزهای دوران پهلوی به اشکال گوناگون حضور داشت ، سپهبد فضل‌الله زاهدی است . 
به گزارش خبرنگار حوزه رادیو تلویزیون گروه فرهنگی باشگاه خبرنگاران جوان ؛ تاریخ و مرور آن موجب می‌شود تا علاوه بر شناختن و برخورد با انسان‌های برجسته در زمینه‌های گوناگون ، گذر زمان را در انسان‌های بزرگ و یا کسانی که فریفته پول ، قدرت و ثروت شده‌اند ببینیم . 
گذشته و تاریخ کشور ما نیز خالی از این آدم‌ها نیست و هر برهه‌ای داستانی پر از شخصیت‌های مختلف را در برمی‌گیرد . 
یکی از این مقاطع دوران انقلاب اسلامی است . 
مقطعی که مدتی است با پخش مجدد سریال « معمای شاه » جانی دوباره گرفته و حال و هوای روزهای نه‌چندان دور سرزمینمان را با افراد موثر در آن زمان روایت می‌کند . 
یکی از اشخاصی که به همراه پسرش در اغلب روزهای دوران پهلوی به اشکال گوناگون حضور داشت ، سپهبد فضل‌الله زاهدی است که « عبدالرضا اکبری » نقش وی را در « معمای شاه » عهده‌دار شده است . 
به‌طور اجمالی می‌توان گفت که زاهدی از کودکی ویژگی قدرت‌طلبی و کسب مقام و منصب را به همراه داشت . 
وی بعد از تحصیل در مدرسه نظامی ، در 18 سالگی درجه ستوان سومی و بعد هم سرتیپی را کسب کرد . 
زاهدی مدام در جنگ‌های داخلی شرکت داشت تا اینکه با رضاخان آشنا شد و در دوره او سمت‌هایی چون ریاست ژاندارمری ، سرلشکری اصفهان ، خوزستان ، ریاست شهربانی و ارتش را به عهده گرفت اما مدتی بعد در سال 1321 توسط نیروهای انگلیسی به دلیل اینکه گفته می‌شد ، افکارش متمایل به هیتلر شده ، بازداشت و تا پایان جنگ جهانی دوم تبعید شد . 
پس از بازگشت ، زاهدی به‌خاطر روحیه ضد انگلیسی در زمان نهضت ملی شدن صنعت نفت ، از موافقان نهضت شد و با استفاده از سمتش در شهربانی ، برای مخالفت با رزم آرا منجر به انتخاب مصدق و راهی شدن وی به مجلس شد ؛ اما در سال بعد با نخست‌وزیری رزم آرا ، وی بازنشسته و از کار بیکار شد . 
از طرفی شاه به‌جهت ترسی که از قدرت گرفتن رزم آرا داشت ، زاهدی را به مجلس فرستاد و او نیز به همراه موافقانش به مبارزه علیه رزم آرا پرداخت . 
به همین جهت بعد از ترور وی ، زاهدی به عنوان نخست وزیر از سوی مصدق انتخاب شد ولی مدتی بعد میان آن دو اختلافاتی ایجاد شد که منجر به بازگشت سپهبد به مجلس و مبارزه علیه مصدق گردید . 
در همین بین ، کودتای 28 مرداد و سرنگونی دولت مصدق رخ داد و شاه نیز نامه انتصاب زاهدی به سمت نخست‌وزیری و عزل مصدق را امضا کرد اما مصدق نپذیرفت . 
زاهدی هم به دلیل قتل رئیس شهربانی دولت او ، فراری شده بود . 
وی در این زمان تنها به همراه پسرش ، به‌طور پنهانی دستور شاه و خبر وزارت خود را منتشر می‌کرد و پس از مدتی ، نخست‌وزیری خود را رسما اعلام کرد . 
زاهدی بعد از سرگرفتن ارتباط نفتی با کشورهای آمریکا ، انگلیس ، هلند و فرانسه دچار اختلافاتی با شاه شد . 
در نهایت این مسائل منجر شد ، زاهدی از نخست‌وزیری کناره‌گیری کند . 
او پس از پشت سرگذاشتن این روزهای پر فراز و نشیب ، در سال 1342 در ژنو درگذشت و پسرش اردشیر زاهدی ادامه راه پدر را به شیوه دیگری در کنار شاه در پیش گرفت . 
گزارش از فاطمه شهدوست 
انتهای پیام / 
مشاور رییس جمهور : از رهبری هزینه نمی‌کنیم . 
یکی از اهداف دولت روحانی ، مساله ثبات و آرامش است برخی به‌دنبال به حاشیه بردن دولت هستند ولی دولت وارد حاشیه نمی‌شود . 
کد خبر : 598246 . 
تاریخ انتشار : 27 خرداد 1395 - 12:00 - 16 June 2016 . 
مشاور رییس جمهوری و رییس سازمان اسناد و کتابخانه ملی جمهوری اسلامی ایران با بیان اینکه برخی دنبال شکاف بین دولت و نظام هستند ، گفت : دولت و نظام یکی هستند و تفکیک و تلاش برای شکاف بین آنها انحراف است و تخریب دولت در حقیقت تخریب نظام می‌باشد . 
به گزارش ایرنا ، سید رضا صالحی امیری چهارشنبه‌شب در جلسه شورای اداری استان قم در تالار معصومیه فرمانداری قم خاطرنشان کرد : مردم به سبد زندگی و مطالبات خود نگاه می‌کنند کاری ندارند که مجلس ، دولت و یا قوه قضاییه اهداف آنها را تامین کرده باشد ، بنابراین ما نباید تفکیکی بین دولت و نظام داشته باشیم . 
* دولت وارد حاشیه نمی‌شود . 
وی گفت : یکی از اهداف دولت روحانی ، مساله ثبات و آرامش است برخی به‌دنبال به حاشیه بردن دولت هستند ولی دولت وارد حاشیه نمی‌شود . 
صالحی امیری با اشاره به اینکه در دولت یازدهم ثبات اصل اساسی است ، افزود : در مناقشه و اختلاف مشکل مردم حل نمی‌شد عده‌ای ممکن است از راه مناقشه به نوایی برسند ولی برای مردم نان نمی‌شود . 
وی با اشاره به وضعیت ثبات و آرامش کشور در سال‌های گذشته گفت : در دولت قبل رییس دولت در مجلس شورای اسلامی در انظار عمومی علیه رییس قوه دیگر افشاگری کرد و انگ‌زنی ، تخریب و اتهام نقل مجلس شده بود ، اینها همه نتیجه سویی برای کشور داشت . 
صالحی امیری بیان داشت : شاید برخی افراد سو نیت نداشته باشند ولی به کشور لطمه وارد می‌شود ، مردم دچار اغتشاش ذهنی خواهند شد . 
وی گفت : ما برای تداوم برنامه‌های دولت به وحدت نیاز داریم و همه با هر سلیقه‌ای باید در یک مسیر حرکت کنند ، کشور صاحب و رهبر دارد و دولت مسیری را طی می‌کند که در چشم‌انداز توسعه ، نقطه هدف آن را رهبر معظم انقلاب مشخص کرده و کسی نمی‌تواند این نقطه را گم کند . 
صالحی امیری افزود : رهبر معظم انقلاب یک نگهبان هوشمند در همه عرصه‌ها برای نظام است ، ایشان با صراحت و صداقت مسایل را بیان می‌کنند و فرمایشات ایشان نیز برای دولت فصل‌الخطاب است ، اعتقاد ما به رهبری و مقدسات عمیق است ولی این دولت از مقدسات برای حیات خود سو استفاده نمی‌کند . 
وی ادامه داد : همه ما صف وزرای دولت را در روزهای پنجشنبه آخر هفته در قم برای دیدار با علما و مراجع تقلید را می‌بینیم ولی هیچ کدام از این افراد از شهرت علما و مرجعیت برای پیشبرد اهداف خود سو استفاده نمی‌کند ، این انحرافی بود که ما در گذشته به آن معترض بودیم . 
* رییس جمهوری متعلق به هیچ حزب و جناحی نیست . 
صالحی امیری بیان داشت : ما به همدلی ، همنوایی ، سازگاری و عدم مرزبندی‌های کاذب اعتقاد راسخ داریم ، رییس جمهوری متعلق به هیج حزب و جناحی نیست و این نکته مهمی است . 
وی ادامه داد : در عرصه سیاست خارجی دولت به تعامل اعتقاد دارد ، در سیاست خارجی یک روش تهاجمی و تقابلی است که ما آن را تجربه کردیم ، سیاست دیگر ، تعاملی است که با این روش ، منابع تامین قدرت ما نسبت به گذشته تغییر ماهوی پیدا کرده است . 
صالحی امیری بیان داشت : امروز قدرت نرم حرف اصلی را می‌زند و این به معنای نفی قدرت سخت نیست ، در گذشته منابع قدرت تانک و توپ بود ولی امروز قدرت نرم تعیین‌کننده است و رسانه‌ها از کانون قدرت نرم هستند . 
وی دیپلماسی را از ابزارهای قدرت نرم دانست و گفت : اگر از طریق مذاکره و تعامل منافع ملی را تامین کنیم چه نیازی به تقابل وجود دارد ؟ 
در گذشته یک دولت فکر می‌کرد از طریق تقابل به هدف خود می‌رسد ولی در حقیقت نه تنها نرسیده است بلکه کشور را در شرایط سختی قرار داد . 
وی ادامه داد : بیش از تحریم ، مساله تهدید برای کشور مشکل‌ساز شده بود ، درعرصه بین‌الملل وضعیت خوبی نداشتیم جوانان ما را در دانشگاه‌ها ثبت‌نام نمی‌کردند ، تجار ما را نمی‌پذیرفتند ، ولی دولت یازدهم در چارچوب خطوطی که رهبر معظم انقلاب تعیین کرده بود دنبال پاره کردن این زنجیر بود . 
* دولت زنجیر تحریم‌ها را پاره کرد . 
وی بیان داشت : پاره کردن زنجیر تحریم و تهدید ، هدف اصلی بود و چیزی که امروز اتفاق افتاده ، پاره کردن این زنجیره است به گونه‌ای که صهیونیست‌ها راضی نیستند و بین آمریکا و اسراییل در این زمینه اختلاف و شکاف ایجاد شده و در هسته‌ای این اتفاق‌افتاده است . 
وی ادامه داد : در گذشته افکار عمومی جهان نسبت به ما ذهنیت خاصی پیدا کرده بودند ، گفت : در سفری که به چین داشتم سوالات عجیبی از ایران می‌پرسیدند و حتی سوال می‌کردند آیا زنان در ایران آزاد هستند به خیابان بیایند ، امروز این ذهنیت افکار عمومی جهان نسبت به کشور ما تغییر پیدا کرده و کشورهای غربی نیز خلع‌سلاح شدند و بهانه از آنها گرفته شد . 
وی گفت : ما اگر در مسیر گذشته حرکت می‌کردیم به کدام هدف می‌رسیدیم ؟ 
، برای خروج از این وضعیت باید تغییر مسیر می‌دادیم ، هدف اصلی تغییر پیدا نکرده بلکه مسیر تغییر کرد ، برخی اصرار دارند که بگویند مقامات عالی نظام در جریان نیستند ، در حالی که رهبر معظم انقلاب جزییات مسایل را می‌دانند و از پشت تریبون دستوراتی را در مورد جزییات به آقای صالحی دادند . 
* دولت یازدهم از رهبر انقلاب هزینه نمی‌کند . 
وی ادامه داد : این درست نیست که دولت همیشه از مشورت‌های رهبری برای رسیدن به اهداف خود خرج کند ، ما باید سپر رهبری شویم نه رهبر انقلاب را سپر خود قرار دهیم ، اگر حسن و کار خوبی صورت می‌گیرد برای ملت و رهبری است اگر اشکالی است برای دولت می‌باشد و ما به این مساله اعتقاد داریم . 
وی گفت : رهبر معظم انقلاب بارها صحت ، سلامت و امین بودن تیم مذاکره‌کننده هسته‌ای را تایید کردند ، این دولت معتقد است که نگاه ناکجاآباد را به سمت توسعه تغییر داده و تعامل را با حفظ خطوط قرمز جایگزین تقابل کرده است . 
وی ادامه داد : مسیر حرکت اقتصادی دولت صحیح ، ولی کند است چون نیاز به سرمایه‌گذاری بیشتر داریم ، در سال 90 درآمد ما از نفت 114 میلیارد دلار بود و امروز به شدت کاهش یافته و اداره کشور با این وضعیت کار مشکلی است ولی دولت با همه سختی‌ها ، از مسایل عبور کرد . 
صالحی امیری گفت : برخی اعضای کابینه مانند اسحاق جهانگیری می‌گفتند بعد از انقلاب و جنگ چنین شرایط سختی را ندیده بودیم ، در همین وضعیت برخی به بازنشستگان نیروهای مسلح پیامک داده بودند که حقوق به شما نمی‌دهند بیاید تجمع کنید ، آیا این درست است که مردم را تحریک به تجمع کنیم ؟ 
، اصلی که از اساس دروغ بود ، حقوق بازنشستگان بعد از چند روز پرداخت شد . 
وی گفت : جهت‌گیری دولت در عرصه سیاسی ، اقتصادی ، داخلی و خارجی صحیح است ، ما به جای فریب مردم و کارهای روزمره جهت جلب رضایت لحظه‌ای مردم ، دنبال کارهای بلند مدت هستیم ، ما می‌توانستیم با 700 میلیارد دلار زیرساخت‌های کشور را بهتر اداره و حتی بخشی را پس‌انداز و در صندوق ذخیره ارزی داشته باشیم . 
صالحی امیری خاطرنشان کرد : سیاست دولت این است که با این وضعیت موجود کشور را در مسیر توسعه قرار دهد ، نباید کارهای بنیادی را فراموش کنیم ، کارهای کوتاه‌مدت به ضرر ملت است و هرگز صلاح نیست ، دولت‌ها می‌آیند و می‌روند ولی ملت برای همیشه می‌ماند و نباید کارهای بلندمدت را فدای لبخندهای زودگذر و کارهای کوتاه‌مدت کنیم . 
این فعال سیاسی گفت : دولت قبل تنها در عرصه ورزش سه هزار و 660 مورد کلنگ زده و 60 هزار میلیارد ریال در این زمینه بدهی به جای گذاشته است . 
* چالش‌های عمده دولت . 
وی گفت : دولت یازدهم امروز با دو چالش عمده مواجه است یکی پاسخ به چالش‌های گذشته و دیگری نیازهای روز است ، باید با تلاش سنگین بتوانیم این مشکلات را رفع کنیم ، ما کشور را در شرایط بسیار سخت تحویل گرفتیم و اگر دقایقی از این وضعیت برای مردم تبیین شود باعث تکدر جدی آنها خواهد شد . 
وی اظهار داشت : دولت با مردم صادق و شفاف است و آنان نیز قانع می‌باشند ، راه نجات ما برای توسعه نیز جلب اعتماد و مشارکت مردم است و سرمایه اجتماعی موتور متحرکه برای رسیدن به هدف است . 
صالحی امیری گفت : مردم در لحظه‌های خاص ، تصمیم خاص می‌گیرند ، مردم ما گاهی حرف و سخن نمی‌گویند ولی در مقطعی نظر خود را تحمیل می‌کنند ، انتخابات سال 92 و هفتم اسفند 94 و اردیبهشت‌ماه 95 پیام رای مردم به ما است . 
* بداخلاقی مشکل اصلی کشور . 
وی با اشاره به اینکه بی‌اخلاقی مشکل اصلی کشور است ، گفت : ما در سال جدید برای رسیدن به توسعه و پیشرفت قبل از هر اقدامی نیازمند رسیدن به قله‌های اخلاق و فضیلت هستیم . 
وی گفت : مشکل اول کشور ، مساله اخلاق است و اگر بستر اخلاق در جامعه درست شود سایر مسایل نیز برطرف و سامان پیدا می‌کند . 
وی ادامه داد : اگر امروز ما در عرصه اقتصاد با معضل گران‌فروشی و فساد ، در حوزه اجتماعی با مساله بیماری‌هایی مانند ایدز ، فحشا و اعتیاد و در سیاست با انگ ، تهمت و تخریب مواجه هستیم ریشه همه در بی‌اخلاقی است . 
صالحی امیری تصریح کرد : ما قبل از هر اقدامی باید به سرمایه بزرگ اخلاق برسیم و با فضیلت و اخلاق جامعه را اداره کنیم و با تهمت ، افترا و انگ زدن‌ها راه به جایی نمی‌بریم . 
مشاور رییس جمهوری یادآورشد : حتی مقدمه تحقق اقتصاد مقاومتی را فضلیت و اخلاق می‌دانم . 
صالحی امیری با اشاره به ظرفیت‌های نظام برای تحمل سلیقه‌های مختلف سیاسی گفت : نظام جمهوری اسلامی تاکنون همه گفتمان‌ها را با تنوع سلیقه‌ها در درون خود حفظ و جذب کرده است ، به دلیل همین ظرفیت بالای نظام ، در هر دوره گفتمان خاصی برای پاسخ به نیازهای جامعه شکل‌گرفته است . 
* گردش قدرت علت ماندگاری نظام . 
مشاور رییس جمهوری مهمترین رکن بقای نظام جمهوری اسلامی را گردش قدرت دانست ، و گفت : گاهی برخی در عرصه‌های رقابت سیاسی به مردم به نوعی القا می‌کردند که ما کاندیدای خاص هستیم ولی رهبر انقلاب فرمودند هر کس از فیلتر شورای نگهبان عبور کند ، مورد تایید نظام است . 
وی ادامه داد : در نظام جمهوری اسلامی هیچ کس نمی‌تواند بگوید من هستم و دیگران نباشند ، این گردش قدرت به صورت مداوم به نظام سیاسی ایران حیات و بقا داده و خواهد داد . 
صالحی امیری گفت : در سال 92 ظرفیت نظام برای همه سلیقه‌ها و ظرفیت‌ها بسیار بالا بود ، برخی تلاش می‌کنند عرصه و دایره نظام را تنگ و دیگران را غیرخودی و خود را خودی جلوه دهند ولی در اندیشه امام و رهبری همه اندیشه‌ها در چارچوب نظام می‌توانند حضور داشته باشند . 
مشاور رییس جمهور و رییس سازمان اسناد و کتابخانه ملی خاطرنشان کرد : در مجلس دهم نیز همه نحله‌های فکری امکان ظهور و بروز دارند و چیزی که در انتخابات اتفاق افتاده ، اراده مردم بود و کسی نتوانست در آن خللی وارد کند . 
صالحی امیری اظهار داشت : در سال 92 باور واقعی همه ما این بود که رهبر معظم انقلاب اجازه هیچ دخل و تصرفی را در آرای مردم نخواهد داد و اراده رهبر معظم انقلاب در سال 92 با لبیک ملت ایران پیروز شد . 
وی خاطرنشان کرد : به دلیل اینکه اراده نظام جمهوری اسلامی برگزاری انتخابات سالم ، شنیدن اراده ، رای و رعایت حقوق مردم است ، همیشه از دل دولت‌ها ، یک دولت مخالف بیرون می‌آید . 
* پیام صندوق‌های رای . 
وی اظهار داشت : ما در هر انتخابات یک رای داریم و یک صدای رای ، به عنوان نمونه مردم در هفتم اسفند‌ماه با حضور خود در صحنه انتخابات رای داده و کاندیدای مورد نظر خود را انتخاب کردند ، ولی یک صدای رایی هم دارند که مطالبه مردم است و مطالبات مردم هیمشه در دل صندوق‌ها نهفته است . 
صالحی امیری گفت : باید در کنار شمارش آرا به مطالبات مردم که از درون صندوق‌ها شنیده می‌شود پاسخ مثبت داده شود . 
وی ادامه داد : اگر آرای مردم نتواند در معیشت ، اقتصاد و حل آسیب‌های اجتماعی تاثیرگذار باشد جامعه دلسرد خواهد شد ، هیچ کس شانی جز خدمت به مردم ندارد و دولت به این اصل وفادار است . 
وی بیان داشت : دولت یازدهم در شرایط بسیار سختی کشور را تحویل گرفت ، اختلاف سلیقه‌ها همیشه فرع و وحدت ، همدلی و اشتراک ما برای رسیدن به اهداف عالی نظام باید اصل باشد ، ما با وجود اختلاف‌های فکری ولی در اصل نظام ، امام ، رهبری و فقاهت هیچ اختلافی نداریم . 
وی گفت : اصل مهم سعه‌صدر ، تحمل مخالف و مدارا است و دولت این اصل را به صورت جدی در سرلوحه کار خود قرار داده و باور دارد کسانی دیگری هم در این نظام هستند و حق دارند . 
وی ادامه داد : ما باید اصل تنوع را به رسمیت بشناسیم وگرنه این نظام با این اهداف عالی ، به مقصد نمی‌رسد ما نباید خود را سواره و دیگران را پیاده بپنداریم و شهروند درجه‌دوم نیز در کشور نداریم . 
صالحی امیری گفت : هر دولتی با یک شعار و ادعا سر کار می‌آید یکی شعار سازندگی ، یکی اصلاحات سیاسی ، دیگری عدالت و ... ، ولی مرجع قضاوت که تا چه اندازه موفق بودند ، مردم هستند . 
وی در بخش دیگری از سخنان خود گفت : یکی از سیاست‌های دولت یازدهم ، تغییر نگاه به توسعه کشور بود ، قبل از این مسیر توسعه کشور به ناکجاآباد بود و اگر در آن مسیر گذشته سیر می‌کردیم به مقصود نمی‌رسیدیم . 
صالحی امیری بیان داشت : در سال 92 آماری مطابق دریافت گزارش و آمارهای نهادهای مرجع مانند بانک مرکزی ، مسیر کشور در ریل اصلی قرار نداشت ولی دولت با تلاش‌های شبانه‌روزی ، کشور را در مسیر و ریل اصلی خود قرار داد و اگر شرایط گذشته را ادامه می‌دادیم معلوم نبود امروز کجا باشیم . 
وی یادآورشد : آیا کشوری که از رشد مثبت 10 به منهای شش رسیده و رشد آن منفی شد می‌تواند ادعای توسعه داشته باشد ؟ 
، وضعیت تورم و اشتغال ما در گذشته به کجا رسیده بود ؟ 
. 
* مرز بین نقد و تخریب . 
وی با اشاره به اینکه نقد با تخریب متفاوت است ، گفت : هیچ کس نسبت به نقد مشکلی ندارد ولی تخریب چیز دیگری است ، نقد با هدف خیرخواهانه و از روی دلسوزی است ولی تخریب با هدف انتقام جویانه است . 
وی گفت : نقد دنبال آگاهی‌بخشی ولی تخریب دنبال تحریک افکار عمومی است ، برخی رسانه‌ها بی‌انصافی می‌کنند ، نقد همراه با درک موقعیت‌های موجود ، همراه با اخلاق ، همه‌جانبه گرا و تامین‌کننده منافع ملی همراه با رعایت قواعد بازی است . 
صالحی امیری خاطرنشان کرد : تخریب با رویکرد یکجانبه‌گرایی ، ضد اخلاقی و دنبال تامین منافع شخصی است ، ما می‌گوییم هر دولتی نقد نشود فاسد می‌شود ولی تخریب مانند موریانه است که نظام را با چالش مواجه می‌کند ، بنابراین باید در چارچوب مطالبات مردم حرکت کرد . 
* حاشیه‌سازی اتلاف وقت است . 
وی گفت : خیلی‌ها به‌دنبال بردن دولت به حاشیه هستند و این چیزی جز اتلاف وقت نیست ، بازی باید جوانمردانه و با حفظ اصول اخلاقی باشد و ما نباید وارد فضا و مرزهای غیراخلاقی شویم وگرنه در گفتار و عمل دچار تعارض خواهیم شد . 
وی ادامه داد : همه باید دنبال آرامش و ایجاد یک فضای آرام در کشور باشیم در محیط انگ‌زنی ، انتقام و تخریب ، توسعه شکل نمی‌گیرد و استراتژی اول دولت در سال 95 توجه به اقتصاد مقاومتی آن هم در عمل است نه در شعار . 
وی گفت : بخشی از اقداماتی که در گذشته صورت گرفت توهین به ارکان نظام بود . 
* ضرورت تولید گفتمان اقتصاد مقاومتی . 
صالحی امیری گفت : گفتمان اقتصاد مقاومتی را باید تولید و آن را به گفتمان اجتماعی تبدیل کنیم ، آیا اکنون در میان مردم نیاز به اقتصاد مقاومتی ایجاد شده ؟ 
اگر این امر تبیین شود مردم استقبال خواهند کرد ، باید اقتصاد مقاومتی به گفتمان ملی تبدیل شود و آن را از سطح ملی به سطح اجتماعی بکشانیم . 
وی ادامه داد : در مورد اقتصاد مقاومتی باید اجماع‌سازی و برای مردم شکافته شود و همه یکصدا ، فریاد اقتصاد مقاومتی سر بدهند . 
صالحی امیری بیان داشت : آیا اینکه عده‌ای اقتصاد مقاومتی را به حربه‌ای علیه دولت تبدیل کنند این صدای واحد است ؟ 
، روحانیت و حوزه‌ها باید گفتمان اقتصاد مقاومتی را در سراسر کشور ترویج دهند . 
وی ادامه داد : ساختار‌سازی در اقتصاد مقاومتی نیز بسیار مهم است و مراجع تقلید امین مردم هستد و بیان یک مرجع یک جامعه را دستخوش تغییر خواهد کرد و تاثیرگذاری آنها بسیار بیشتر است و باید از این ظرفیت استفاده شود . 
وی گفت : برخی شبهه می‌کنند که محراب ، سخنرانی و مسجد کارکرد خود را از دست داده ولی اینگونه نیست و باید از ظرفیت آنها در اقتصاد مقاومتی استفاده کرد . 
صالحی امیری ادامه داد : اقتصاد مقاومتی به معنای ریاضت کشیدن و اینکه در خانه سبزی بکاریم و یا مرغ پرورش دهیم نیست ، اقتصاد مقاومتی برون‌زا ، درون‌گرا و دارای شاخص‌های مهم است . 
ترکیب سایپا اعلام شد . 
مجید جلالی 11 بازیکن اصلی خود‌را برای رویارویی با آبی‌پوشان معرفی کرد . 
[ ترکیب سایپا اعلام شد ] . 
به گزارش " ورزش سه " ، نارنجی‌پوشان در بازی حساس هفته بیست و هشتم خود در برابر استقلال تهران قرار می‌گیرند و برای این بازی در ترکیب خود از رادکو دوجکوویچ ، سجاد مشکل‌پور ، مجید ایوبی ، ابراهیم شکوری ، علی قلی‌زاده ، روزبه شاه‌علیدوست ، ابراهیم صادقی ، علی زینالی ، مهدی ترابی و غلامرضا رضایی استفاده می‌کنند . 
بازی تیم‌های استقلال و سایپا ، ساعت 18 امروز و در ورزشگاه تختی تهران برگزار می‌شود . 
نمایشگاه کتاب فرصتی برای آشتی مردم با کتاب و کتابخوانی است 
به گزارش خبرگزاری مهر و به نقل از روابط عمومی اداره‌کل فرهنگ و ارشاد اسلامی آذربایجان شرقی ، اسماعیل جبارزاده ، امروز عصر ضمن بازدید از سالن‌های نمایشگاه کتاب تبریز و نمایشگاه قرآن و عترت اظهار داشت : نمایشگاه کتاب تبریز هر سال باشکوه‌تر از سال‌های گذشته برگزار می‌شود ، ترافیک ورودی نمایشگاه کتاب نشان از استقبال کم‌نظیر مردم فرهنگ‌دوست استان از این رویداد مهم فرهنگی دارد . 
وی با تقدیر از عملکرد اداره‌کل فرهنگ و ارشاد اسلامی ، موسسه نمایشگاه‌های فرهنگی و شرکت نمایشگاه بین‌المللی تبریز در برگزاری نمایشگاه بین‌المللی کتاب تبریز خاطرنشان کرد : این نمایشگاه فرصتی برای آشتی مردم با کتاب و کتابخوانی است ، که به‌حق توانسته این مساله را به بهترین شکل ممکن تحقق بخشد . 
جبارزاده تصریح کرد : هم از نظر تعداد ناشران و هم میزان بازدیدکننده نمایشگاه چهاردهم نسبت به سال‌های گذشته وضعیت بهتری دارد ، این نمایشگاه تنها فرصتی برای ارائه کتاب نیست ، بلکه فرصتی برای ایجاد شوق و انگیزه و همچنین ترغیب مردم برای انس با کتاب و کتابخوانی است . 
استاندار آذربایجان شرقی ادامه داد : یکی از آثار و برکات نمایشگاه کتاب تبریز ترویج گفتمان فرهنگی به عنوان گفتمان غالب میان مردم و مسوولان است ، البته باید به این نکته مهم توجه داشت که وزارت فرهنگ و ارشاد اسلامی و ادارات‌کل در استان‌ها نمی‌توانند به‌تنهایی در عرصه کتاب و کتابخوانی موثر واقع شوند . 
وی با بیان این که تعداد مراکز فرهنگی موجب توزیع و پراکندگی بودجه فرهنگی کشور شده است ، گفت : باید متولی واحد فرهنگی در کشور داشته باشیم تا کارها بای وحدت و انسجام و هماهنگی بیشتری پیگیری شود ، در این صورت می‌توانیم تنها از یک نهاد متولی فرهنگ نسبت به نقاط‌ضعف و قوت انتظار داشته باشیم . 
جبارزاده ادامه داد : هم اکنون بیش از مرکز فرهنگی از دولت بودجه دریافت می‌کنند که هیچ یک در خصوص مسائل فرهنگی پاسخگو نیستند ؛ دور از انصاف است که تمامی کاستی‌های فرهنگی کشور را تنها از وزارت فرهنگ و ارشاد اسلامی طلب کنیم ، بایستی وحدت فرماندهی در امور فرهنگی در کشور ایجاد شود . 
براساس این گزارش چهاردهمین نمایشگاه بین‌المللی کتاب تبریز تا اول آبان‌ماه جاری از ساعت 10 صبح الی 20 در محل نمایشگاه بین‌المللی تبریز برپاست . 
ناظم الشریعه : هفته آینده با فدراسیون قرارداد می‌بندم سرمربی تیم ملی فوتسال گفت : از فدراسیون به من گفته‌اند در حال آماده کردن قراردادم هستند و هفته آینده قرارداد می‌بندم . 
به گزارش خبرگزاری فارس ، محمد ناظم الشریعه در گفتگو با خبرنگار ورزشی خبرگزاری فارس اظهار داشت : برنامه‌هایم را به فدراسیون داده‌ام و تاکید کردم که تمام فیفا دی‌ها باید بازی تدارکاتی انجام دهیم . 
تیم ملی اوکراین را برای بازی تدارکاتی به ایران دعوت کردیم که قرار است از هفتم تا سیزدهم بهمن ماه چند دیدار تدارکاتی با تیم امید و بزرسالان ما در ایران انجام دهد ولی متاسفانه آنها فقط با تیم امیدشان به ایران می‌آیند و تیم بزرگسالانشان به دلیل مشکلاتی که دارند نمی‌توانند بیاورند . 
وی ادامه داد : برای حضور تیم ملی کرواسی هم تلاش کردیم که موفق نشدیم ولی ما پیگیر هستیم تا فیفادی‌ها را از دست ندهیم حتی اگر شده با عراق بازی کنیم . 
سرمربی تیم ملی فوتسال کشورمان در خصوص اینکه چرا کرواسی و تیم بزرگسالان اوکراین به ایران نیامدند افزود : نمی‌دانم چرا نیامدند ایران الان یکی از قدرتهای فوتسال جهان است و باید از خدایشان باشد که با تیم ایران بازی کنند . 
وی در خصوص قراردادش با فدراسیون فوتبال اذعان داشت : از فدراسیون به من گفته‌اند که در حال آماده کردن قرارداد هستند و این وظیفه فدراسیون است و من نباید بگویم ولی قول داده‌اند که هفته آینده قرارداد را آماده کنند و من هم برای امضای قرارداد هفته آینده به تهران می‌آیم . 
ناظم الشریعه در خصوص بازگشت وحید شمسایی هم عنوان کرد : این موضوع ربطی به من ندارد و فدراسیون باید تصمیم‌گیری کند . 
وی در پایان خاطرنشان کرد : از همه میخواهم تا تیم ملی را حمایت کنند تا بتوانیم همچنان به افتخارافرینی ادامه دهیم . 
انتهای پیام / آ 
گروه‌های تخصصی خبری در حوزه محیط‌زیست تشکیل شود 
مدیرکل دفتر مشارکت‌های مردمی سازمان حفاظت محیط زیست تشکیل گروه‌های خبری تخصصی در حوزه محیط‌زیست را برای پیگیری جدی‌تر مسائل محیط‌زیستی ، ضروری دانست . 
مدیرکل دفتر مشارکت‌های مردمی سازمان حفاظت محیط زیست : گروه‌های تخصصی خبری در حوزه محیط‌زیست تشکیل شود 
شهر محیط‌زیست ایران - همشهری آنلاین : مدیرکل دفتر مشارکت‌های مردمی سازمان حفاظت محیط زیست تشکیل گروه‌های خبری تخصصی در حوزه محیط‌زیست را برای پیگیری جدی‌تر مسائل محیط‌زیستی ، ضروری دانست . 
به گزارش ایرنا ، محمد درویش روز دوشنبه در حاشیه بازدید از بیست و دومین نمایشگاه مطبوعات و خبرگزاری‌ها گفت : رسانه‌ها به عنوان رکن چهارم دموکراسی توانسته‌اند بسیاری از مشکلات محیط‌زیستی در کشور را به خوبی پایش و پیگیری کنند . 
وی گفت : سازمان حفاظت محیط زیست به کمک اطلاع‌رسانی شایسته رسانه‌ها در طول سال‌های گذشته توانسته است از تصویب برخی قوانین خطرناک و تهدیدکننده زیست‌محیطی مانند ماجرای باغ شهرها یا قانون جامع منابع طبیعی که تصویب آن با مشکلات زیست‌محیطی فراوانی همراه بود ، جلوگیری کند . 
درویش ادامه داد : این رسانه‌ها بودند که اشکالات جدی برخی از قوانین را به جامعه و مسئولان گوشزد کردند . 
وی در این زمینه به‌طور خاص به یک مورد اطلاع‌رسانی و شفاف‌سازی رسانه‌ها اشاره کرد که موجب جلوگیری از تصویب قانونی در سال 1389 در مجلس شورای اسلامی شد که بر اساس آن ، هرکس تا سال 1385 چاه زده بود ، می‌توانست از دولت مجوز بگیرد . 
مدیرکل دفتر مشارکت‌های مردمی سازمان حفاظت محیط زیست همچنین عملکرد رسانه‌ها در حمایت از قشر زحمتکش محیط بانان و جنگل بانان را قابل‌تقدیر دانست و گفت : با حمایت خبرنگاران قانونی تصویب شد که بر اساس آن اگر یک محیط‌بان یا جنگل بان حین انجام وظیفه جان خود را از دست دهد ، به عنوان شهید شناخته می‌شود . 
وی در عین حال تشکیل گروه‌های خبری تخصصی در حوزه محیط‌زیست را از انتظارات جامعه زیست‌محیطی کشور از رسانه‌ها ذکر کرد و افزود : رسانه‌ها برای تاثیرگذاری بیشتر در حوزه حفاظت از محیط‌زیست و منابع طبیعی کشور باید از گروه‌های متخصص بهره‌مند شوند . 
به گفته درویش ، گاهی مشاهده می‌شود فردی که در کسوت خبرنگاری فعالیت می‌کند نه یک خبرنگار واقعی است و نه یک محیط‌زیستی که به مسائل زیست‌محیطی به خوبی اشراف داشته باشد . 
وی با تاکید بر این که فعالان رسانه‌ای در حوزه محیط‌زیست باید از فهم اکولوژیک برخوردار باشند ، گفت : این ویژگی بسیاری از معضلات زیست‌محیطی را کاهش خواهد داد زیرا مطالبات زیست‌محیطی از مسئولان به صورت جدی‌تر مطرح و پیگیری خواهد شد و مسئولان و مدیران مربوطه به‌سادگی نمی‌توانند از پاسخگویی طفره روند . 
بیست و دومین نمایشگاه مطبوعات و خبرگزاری‌ها از 14 تا 21 آبان با شعار " شفافیت ، صداقت " همه‌روزه از ساعت 9 و 30 تا 20 میزبان علاقمندان است . 
اشکالات قانون انتخابات در سیاست‌های کلی دیده شده است 
قائم مقام وزیر کشور گفت : همه مواردی که در قوانین انتخاباتی مسکوت مانده است در سیاست‌های کلی انتخابات مطرح شد و اشکالات این قوانین نیز مورد رسیدگی قرار گرفت . 
محمدحسین مقیمی در گفت‌وگو با ایسنا ، با اشاره به اینکه لایحه جامع انتخابات سال قبل در وزارت کشور تهیه و به دولت فرستاده شده بود ، اظهار کرد : آن موقع چون سیاست‌های کلی انتخابات توسط مجمع تشخیص مصلحت نظام در حال تهیه بود ، این لایحه به وزارت کشور بازگردانده شد . 
وی در ادامه افزود : اما بعد از برگزاری دهمین دوره انتخابات مجلس نظر همه دست‌اندرکاران این بود که این لایحه هرچه زودتر مراحل بررسی خود را طی کند . 
ما هم لایحه را دوباره بررسی و اصلاح کردیم و در این اصلاحات به سیاست‌های کلی انتخابات نیز توجه کردیم و در پایان وزیر کشور این لایحه را به دولت فرستاد . 
این لایحه مبتنی بر سیاست‌های کلی انتخابات است و اگر جایی هم مغایرتی دارد ، آن را در دولت اصلاح می‌کنیم و در نهایت به مجلس می‌فرستیم تا در آنجا تصویب شود . 
مقیمی خاطرنشان کرد : فعلا انتخابات با همین قوانین موجود در کشور برگزار می‌شود تا اینکه لایحه قانون انتخابات به تصویب مجلس برسد . 
البته از این پس هر قانونی که بخواهد تصویب شود باید بر اساس سیاست‌های کلی انتخابات باشد و مغایرتی با این سند نداشته باشد . 
قائم مقام وزیر کشور با اشاره به اینکه همه مواردی که در قوانین مربوط به انتخابات مسکوت مانده بود در سیاست‌های کلی انتخابات مطرح شد ، گفت : مثلا قانون انتخابات درباره منابع و هزینه‌های انتخابات و منابع خارجی و بیان شاخص‌ها و مبانی رسیدگی به تایید صلاحیت‌ها ، ساکت بود اما در سیاست‌های کلی انتخابات این موارد مطرح شد . 
همچنین همه موارد تخلفات و جرایم انتخاباتی که مسکوت مانده بود ، در این سیاست‌ها دیده شد و در‌واقع اشکالات قانون انتخابات مورد رسیدگی قرار گرفت . 
وی افزود : یکی از این اشکالات کم بودن زمان بررسی صلاحیت‌های داوطلبان بود که شورای نگهبان به آن انتقاد داشت که در سیاست‌های کلی انتخابات به این موارد هم اشاره شده است . 
مقیمی در پایان درباره یکی از بندهای سیاست‌های کلی انتخابات در خصوص بهره‌گیری از فناوری‌های نوین در برگزاری انتخابات ، گفت : پیش از این مشکل قانونی برای برگزاری انتخابات الکترونیکی داشتیم اما با تصویب قوانین جدید در مجلس خلاهای قانونی رفع شد ، بنابراین در این زمینه مشکل قانونی نداریم . 
نظر شورای نگهبان این است که نرم‌افزار یا سخت‌افزار انتخابات الکترونیکی مورد تایید آنها باشد . 
نیویورک تایمز : ترامپ به باور سران جمهوری‌خواه یک زامبی مهارنشدنی است ! 
با نزدیکترشدن به ایستگاه پایانی انتخابات ریاست جمهوری آمریکا ، بخت ترامپ برای ورود به رقابت‌های پایانی روز‌به‌روز کمتر می‌شود . 
به گزارش گروه بین‌الملل باشگاه خبرنگاران جوان نیویورک تایمز در مطلبی نوشت : دونالد ترامپ نامزد جمهوری‌خواه انتخابات ریاست جمهوری آمریکا که دو هفته پیش با انتشار یک عکس جنجالی از همسر تد کروز رقیب انتخاباتی خود سر و صدای زیادی در فضای انتخاباتی آمریکا به راه انداخت ، ممکن است به دلیل رفتارهای نامتعارف خود نتواند نظر مساعد جمهوری‌خواهان را پیش از گردهمایی ماه ژوئیه این حزب در کلیولند جلب کند . 
در حالی که انتظار می‌رفت نامزد پیشتاز انتخابات ریاست جمهوری آمریکا با نزدیک‌تر شدن به ایستگاه پایانی انتخابات ، رفتار سنجیده‌تری را برای کاهش اختلافات درون‌حزبی خود به نمایش بگذارد ، وی همچنان به تشدید اختلافات و رفتار انتخاباتی نامتعارف خود ادامه می‌دهد . 
جمهوری‌خواهانی که زمانی نگران افزایش حمایت‌های مردمی و درون‌حزبی از ترامپ بودند اکنون دورنمای ناخوشایندتری را در مقابل خود می‌بینند . 
اکنون نگرانی آنها از این بابت است که ترامپ به یک " زامبی آسیب‌دیده و مهارنشدنی " تبدیل شود که هیچ یک از رقبایش نتوانند آن را متوقف کنند . 
البته اگر ترامپ با همین رویکرد تهاجمی خود به گردهمایی جمهوری‌خواهان در کلیولند نزدیک شود ، شاید کنار گذاشتن او از جمع نامزدهای جمهوری‌خواه حزب آسان‌تر شود ؛ مشروط بر اینکه جانشین انتخابی او بتواند هواداران پرشور ترامپ را قانع کند . 
نیوت گینگریچ رئیس سابق مجلس نمایندگان آمریکا که زمانی نطق‌های انتخاباتی پرشور ترامپ را مورد ستایش قرار می‌داد ، اکنون معتقد است که پیشتاز رقابت‌های انتخاباتی آمریکا اشتباهات غیرمنطقی متعددی را مرتکب شده است و کمپین انتخاباتی او نتوانسته است نامزد مورد حمایت خود را از قالب یک " جانی مسلح " خارج کند . 
به اعتقاد وی ، سرعت ترامپ در ارتکاب اشتباهات فردی و واکنش‌های منفی وی به وقایع پیرامون خود آنچنان زیاد شده است که دیگر نمی‌تواند جلوی خود را بگیرد و او همچنان از این نکته مهم غافل است که رئیس جمهور ایالات متحده شدن ، در درجه اول نیازمند ثبات شخصیت و استفاده از کمک‌ها و نظرات دیگران است . 
نظرسنجی‌های اخیر حکایت از تلاش بی‌وقفه ترامپ برای کسب اکثریت آرای حزب جمهوری‌خواه دارد . 
طبق آخرین نظرسنجی‌ها ، در انتخابات حساس ایالت ویسکانسین که قرار است همین هفته برگزار شود ، ترامپ تقریبا 10 درصد از تد کروز سناتور ایالت تگزاس عقب‌تر است و از آنجاکه در این ایالت ، بیشترین میزان مخالفت با ترامپ از جانب زنان و افراد تحصیل‌کرده است ، بعید به نظر می‌رسد که با توجه به انتشار تصویر نامتعارف همسر کروز در شبکه‌های اجتماعی و امتناع ترامپ از عذرخواهی ، وی بتواند در زمان باقی‌مانده حمایت این گروه‌ها را نسبت به خود جلب کند . 
نمایشگاه تخصصی شهر آفتاب افتتاح شد 
با حضور مسئولان شهری و دولتی نمایشگاه شهر آفتاب امروز افتتاح و آماده بهره‌برداری شد . 
به گزارش خبرنگار اجتماعی فارس ، پروژه شهر آفتاب در سال 80 با محوریت حرم حضرت امام خمینی (ره) و در جنوب استخوان‌بندی اصلی شهر تهران و در ضلع جنوب غربی حرم مطهر با در نظر گرفتن موقعیت این منطقه و ضرورت ایجاد توازن شهری میان شمال و جنوب شهر ، طراحی و در شورای عالی شهرسازی و معماری ایران تصویب شد . 
فاز اول این نمایشگاه آماده بهره‌برداری شده است . 
مجتبی عبداللهی معاون شهردار تهران با بیان اینکه این مجموعه نمایشگاهی در کنار فرودگاه امام (ره) قرار دارد ، گفت : این نمایشگاه همجوار با اتوبان تهران - قم ، تهران - ساوه و ریل راه آهن است و همچنین مترو در این نمایشگاه وجود دارد که باعث شده این منطقه به یک منطقه اقتصادی تبدیل شود . 
عبداللهی با بیان اینکه نمایشگاه بین المللی آفتاب بعد از افتتاح به فعالیت اقتصادی خود ادامه می‌دهد ، گفت : تا پایان سال ، نمایشگاه‌های متعددی در این مکان برگزار می‌شود . 
وی با بیان اینکه کل نمایشگاه 163 هکتار است ، گفت : این نمایشگاه در سه‌فاز ساخته می‌شود که فاز اول آن آماده شده و دو فاز دیگر به‌طور مشترک پیش می‌رود و این مجموعه‌ای که امروز بازدید کرده‌ایم در آن 200 هزار مترمربع ابنیه شامل سالن ، تاسیسات ، تونل‌های زیرزمینی و موتورخانه تاسیس شده است . 
عبداللهی در خصوص افق طرح نمایشگاه شهر آفتاب ، گفت : در سال 1404 ، 970 هزار مترمربع ابنیه در این مکان ساخته می‌شود . 
به گفته معاون شهردار ، در فازهای بعدی این نمایشگاه هتل 4 و 5 ستاره ، سالن همایش ، مسجد و سالن‌های اداری ساخته می‌شود . 
معاون شهردار تهران از ایجاد پایانه اتوبوس ، ون و تاکسی در نمایشگاه کتاب خبر داد و گفت : همچنین غذاهای گرم در این نمایشگاه عرضه می‌شود . 
انتهای پیام / 
علیرضا کریمی با نتیجه 5 بر یک مغلوب حریف آمریکایی خود شد 
پایگاه خبری تحلیلی انتخاب ( Entekhab.ir ) : آزادکار وزن 86 کیلوگرم کشتی ایران با شکست در سومین دیدار خود در بازیهای المپیک 2016 ریو از راهیابی به مرحله نیمه‌نهایی بازماند . 
به 
گزارش انتخاب ، رقابتهای وزن 86 کیلوگرم کشتی 
آزاد بازیهای المپیک از عصر امروز ( شنبه ) در سالن « کاری اوکا » شهر ریودوژانیرو در جریان است که علیرضا کریمی در سومین مصاف خود برابر « جی دن کاکس » از آمریکا با نتیجه 5 بر یک شکست خورد و از رسیدن به نیمه‌نهایی 
بازماند . 
کریمی با این نتیجه باید منتظر فینالیست شدن حریف خود بماند تا 
برای کسب مدال برنز در گروه شانس مجدد امیدوار باشد . 
کریمی پیش‌از این توانسته بود « محمد سعداوی » از تونس را با نتیجه 9 بر صفر و « میهایل گانف » از بلغارستان را 7 بر 2 شکست دهد . 
سی و یکمین دوره بازیهای المپیک با حضور بیش از 10 هزار ورزشکار از 206 
کشور از 15 تا 31 مردادماه به میزبانی شهر ریودوژانیرو برزیل در جریان است . 
کاروان ورزش ایران در دوره قبل که به میزبانی لندن برگزار شد با کسب 12 
مدال ( 4 طلا ، 5 نقره و 3 برنز ) به عنوان هفدهمی دست پیدا کرد . 
ایران در این دوره از بازیها تا به حال صاحب 
6 مدال شده است . 
کیانوش رستمی و سهراب مرادی در اوزان 85 و 94 کیلوگرم 
وزنه‌برداری صاحب مدال طلا شده‌اند و سعید عبدولی و قاسم رضایی در اوزان 75 
و 98 کیلوگرم کشتی فرنگی و حسن رحیمی در وزن 57 کیلوگرم کشتی آزاد به مدال 
برنز رسیده‌اند . 
علیزاده هم در 57 - تکواندو آخرین برنز ایران را به دست 
آورده است . 
جای تعجب است که دیوان محاسبات در قبال تخلف میلیاردی دولت سکوت کرده است 
عضو شورای مرکزی حزب موتلفه اسلامی با تاکید بر تقویت نقش نظارتی دیوان محاسبات در رسیدگی به تخلف دولت ، گفت : دولت کنونی از راس تا ذیل به جای اثبات خود ، دولت گذشته را تخریب می‌کند . 
حمیدرضا ترقی عضو شورای مرکزی حزب موتلفه اسلامی در گفت‌وگو با خبرنگار حوزه احزاب خبرگزاری فارس ، با اشاره به فضاسازی و بداخلاقی‌های رسانه‌های اصلاح‌طلب ، اظهار داشت : استراتژی اصلاح طلبان برای رقابت در دور دوم انتخابات مجلس و ریاست جمهوری آینده ، تخریب اصولگرایان و عملکرد آنها در دولت گذشته ، از طریق بدنام کردن آنهاست . 
وی افزود : این استراتژی به منظور ایجاد تنفر عمومی در مردم نسبت به دولت قبل و اصولگرایان و جلب اعتماد برای خودشان است . 
ترقی با بیان اینکه این استراتژی را مطبوعات آنها در طی این مدت دنبال کرده‌اند ، خاطرنشان کرد : دولت نیز از راس تا ذیل ، به جای اثبات خود در هیچ سخنرانی نسبت به سیاه نمایی و تخریب دولت گذشته ، استنکاف نکرده و این مسئله را از طریق آمار و اطلاعات دروغ ، پی گرفته است . 
عضو شورای مرکزی حزب موتلفه اسلامی ادامه داد : این مورد جدید هم از مواردی است که با دریافت غلط از مطالب آقای توکلی سعی کرده‌اند در آستانه انتخابات دور دوم مجلس ضربه دیگری به افکار عمومی جامعه علیه اصولگرایان و دولت قبل وارد کنند . 
وی با تاکید بر اینکه روزنامه‌های اصلاح‌طلب امروز ، 24 فروردین در صفحه اول خودشان تکذیب خبر دیروز را نیاورده‌اند ، اظهار داشت : این عمل ، خلاف قانون مطبوعات است و نشان‌دهنده این است که هدف آنها نشر این خبر از زبان نماینده مجلسی است که حرفش مستند است . 
عضو شورای مرکزی حزب موتلفه اسلامی ، افزود : سکوت و کم رنگ کردن پاسخ آقای توکلی در راستای راهبرد آنهاست ، چون پذیرفتن تکذیب ایشان ، نشان‌دهنده این است که در دولت کنونی نیز تخلفات گسترده‌ای رخ‌داده است و آنها به همین دلیل زیر بار این تکذبیه نرفته‌اند . 
ترقی با تاکید بر ورود نهادهای نظارتی در این مسئله ، تصریح کرد : دیوان محاسبات باید در این زمینه نظر دهد و جای تعجب است که دیوان محاسبات ، نظاره‌گر این تخلف دولت بوده و موضعی اتخاذ نکرده است . 
در شرایط کنونی نیازمند این است که دیوان محاسبات نسبت به این مسئله ، موضع‌گیری کند . 
وی در پایان گفت : اینکه این پول گرفته شود و بازگردانده نشود ، نشان‌دهنده این است که دیوان محاسبات نیازمند تقویت خود در حوزه نظارتی است . 
انتهای پیام / 
تحویل 250 واحد مسکن مهر قوچان در آینده نزدیک 
رئیس اداره راه و شهرسازی قوچان علت تکمیل نشدن برخی واحدهای مسکن مهر در این شهرستان را نبود متقاضی و عدم رغبت پیمانکار به تکمیل پروژه دانست و از تحویل 200 واحد تاکنون و 250 واحد در آینده نزدیک خبر داد . 
مجید مفیدی فر صبح امروز در گفت‌وگو با خبرنگار خبرگزاری فارس در قوچان با تاکید بر اینکه این شهرستان در پروژه مسکن مهر به‌روز بوده و در صورت مراجعه متقاضی و داشتن آورده مالی پیمانکار آمادگی واگذاری دارد ، بیان کرد : تاکنون حدود 200 واحد واگذار شده و 250 واحد نیز در حال انجام کارهای اداری بوده که در آینده‌ای نزدیک به متقاضیان تحویل خواهد شد . 
وی علت تکمیل نشدن برخی واحدهای مسکن مهر در این شهرستان را نبود متقاضی و عدم رغبت پیمانکار به تکمیل پروژه دانست و تصریح کرد : امسال باید پرونده مسکن مهر بسته شود و دولت واحدهای نیمه‌کاره را تعیین تکلیف خواهد کرد اما تمهیداتی ازجمله حذف شرایط فرم ج که دست و پاگیر بوده برای افزایش متقاضی در حال برنامه‌ریزی است . 
رئیس اداره راه و شهرسازی قوچان با اشاره به برخی کمبودهای موجود در مسکن مهر این شهرستان و تاکید بر تعامل میان دستگاه‌های اجرایی برای رفع این مشکلات ، گفت : اتوبوس و تاکسی برای انجام رفت وآمدهای ساکنین باید بیشتر باشد و واحدهای تجاری نیز برای تامین مایحتاج روزانه مثل نان در آینده‌ای نزدیک ایجاد می‌شود . 
مفیدی فر خیابان‌های فاقد آسفالت را یکی دیگر از مشکلات مسکن مهر این شهرستان دانست و اضافه کرد : قرار شد پولی تزریق شود تا پیمانکار خیابان‌های فاقد آسفالت و دارای متقاضی را قبل از آغاز فصل بارش‌های پائیزی پوشش دهد . 
وی با اشاره به بارش‌های اخیر در فصل بهار امسال و سیلابی شدن کانال نزدیک مسکن مهر ، گفت : خوشبختانه در مسکن مهر با سیلاب روبرو نشدیم و این موضوع بیشتر متوجه دیوار ساحلی سمت پادگان ارتش بود که امیدواریم با لایروبی کانال و رودخانه فصلی توسط شهرداری جلوی سیلاب‌های آتی گرفته شود . 
اشتباه در قرارداد پروژه اصلاح هندسی میدان ورزش قوچان را قفل کرد 
رئیس اداره راه و شهرسازی قوچان همچنین در پاسخ به سوالی درباره علت عقب افتادن پروژه اصلاح هندسی میدان ورزش این شهرستان اظهار کرد : مشاور این پروژه آیتم‌های اشتباهی را در قرارداد انجام‌داده بود و از حدود 5 میلیارد تومان ، 2.6 میلیارد تومان پیمانکار عملیات اجرایی داشته و مصالح به کار برده است . 
مفیدی فر یادآور شد : طی جلسات مکرر در استان و فرمانداری قرار شد قرارداد اولیه خاتمه پیمان خورده و محاسبات و نقشه‌های اجرایی مشاور تکمیل و به اداره کل راه و شهرسازی استان ارسال شود و با تایید شهرداری و اداره‌کل به صورت ترک تشریفات یا با پیمانکار اولیه یا پیمانکار جدید ادامه کار آغاز شود . 
وی با اشاره به اینکه متاسفانه تاکنون مشاور نتوانسته به جمع‌بندی برسد و اداره کل راه و شهرسازی استان نیز به شدت پیگیر این پروژه است ، گفت : به‌محض اصلاح نقشه‌ها و تایید اداره‌کل و انجام برآورد انعقاد قرارداد انجام و پروژه مجدد شروع به کار می‌کند . 
انتهای پیام / 3268 / غ 30 
10 میلیون کارگر حاشیه‌نشین بیمه شدند میزان اشتغال‌زایی در دولت یازدهم 
وزیر تعاون ، کار و رفاه اجتماعی گفت : 10 میلیون کارگر حاشیه‌نشین شهری که هیچ حمایت درمانی نداشتند زیر پوشش بیمه قرار گرفتند . 
وزیر تعاون ، کار و رفاه اجتماعی خبر داد : 
10 میلیون کارگر حاشیه‌نشین بیمه شدند میزان اشتغال‌زایی در دولت یازدهم 
اقتصاد اقتصاد ایران - همشهری آنلاین : وزیر تعاون ، کار و رفاه اجتماعی گفت : 10 میلیون کارگر حاشیه‌نشین شهری که هیچ حمایت درمانی نداشتند زیر پوشش بیمه قرار گرفتند . 
به گزارش ایرنا ، علی ربیعی در نشست ستاد فرماندهی اقتصاد مقاومتی خراسان شمالی اظهار کرد : از این نظر گام‌های خوبی برداشته شده و امروز هزینه درمان در روستاها به هفت تا 10 درصد رسیده است در حالی که در گذشته 70 درصد هزینه‌های درمان را روستاییان متقبل می‌شدند . 
وی با بیان اینکه تا پایان سال هیچ خانواده 2 معلول بی خانه نخواهیم داشت ، افزود : در آینده نیز خانه‌دار کردن خانواده‌های معلول و سرپرست خانوار را دنبال می‌کنیم . 
وزیر تعاون ، کار و رفاه اجتماعی با بیان اینکه 700 هزار شغل در کشور ایجاد کردیم ، گفت : با وجود این ، وضعیت اشتغال در کشور قابل ملموس نیست و حتی برخی که از دولت نیز پول می‌گیرند ، می‌گویند که از نظر اشتغال در کشور کاری انجام‌نشده است . 
وی افزود : با جرات و اطمینان می‌گویم که امسال ، سال شکوفایی دولت است و سال 96 ، سال جهش اقتصادی خواهد بود . 
وزیر تعاون ، کار و رفاه اجتماعی در ادامه با بیان اینکه قدرت خرید مردم کاهش پیدا کرده است ، گفت : هنوز هم برخی از اقشار جامعه قدرت خرید کمتری دارند که این قابل‌قبول نیست ؛ باید در این راستا اقداماتی اساسی انجام دهیم . 
وی با بیان اینکه از جایی برداشت و در مکانی دیگری هزینه کردن اقدامی درست نیست ، افزود : باید برای افزایش قدرت خرید مردم کارهای اساسی و زیربنایی و با برنامه انجام شود تا منجر به افزایش درآمد اقشار مختلف شود . 
وی اظهار کرد : عمق فقر طوری بوده و هست که تمامی اقدامات انجام شده در راستای ایجاد اشتغال و سرمایه‌گذاری و رشد درآمد خانوار ملموس نبوده است . 
اختصاص 1000 میلیارد تومان برای کاهش شکاف حقوق بگیران و بازنشستگان 
وی اشاره‌ای به سیاست‌های رفاهی در طول دولت یازدهم کرد و افزود : افزایش حقوق‌ها ، افزایش پرداختی مستمری بگیران را داشته‌ایم ؛ این در حالی است که در گذشته شکاف 67 درصدی در این امر ایجاد شده بود . 
وی اظهار کرد : هزار میلیارد تومان اعتبار برای از بین بردن شکاف حقوق بگیران از‌جمله بازنشستگان و سایر گروه‌ها در نظر گرفته شده است . 
وی با بیان اینکه بنیه‌های اقتصادی را مقاوم کرده‌ایم ، افزود : در طول دولت یازدهم اقدامات خوبی انجام داده‌ایم و آمارها نیز این امر را نشان می‌دهند . 
وی اظهار کرد : هم اکنون اقتصاد در کشور رونق گرفته و می‌چرخد اما متاسفانه عده‌ای می‌گویند کاری انجام‌نشده است . 
برق جان کارگر 46 ساله را گرفت کد خبر : 270733‌09 اردیبهشت 1395 - 12:58 . 
مسئول روابط عمومی مرکز مدیریت حوادث و فوریت‌های پزشکی آذربایجان شرقی گفت : برق‌گرفتگی مرد 46 ساله که سیستم برق‌رسانی بالابری را تعمیر می‌کرد ، به مرگش منجر شد . 
« حبیب حسینقلی‌زاده » در گفت‌وگو با ایسنا ، گفت : ساعت 9:30 صبح امروز ، به‌دنبال برق‌گرفتگی مرد 46 ساله در خلجان تبریز ، ابتدای روستای ورنق در ساختمان نیمه‌کاره ، پایگاه 216 به محل حادثه اعزام شد . 
وی ادامه داد : این مرد 46 ساله که به‌دنبال تعمیر بالابر دچار حادثه برق‌گرفتگی شده بود ، با اقدامات احیایی تکنسین‌های اورژانس 115 پایگاه 216 به بیمارستان طالقانی تبریز انتقال داده شد . 
حسینقلی‌زاده افزود : متاسفانه به علت شدت برق‌گرفتگی ، اقدامات احیایی تکنسین‌های اورژانس 115 مثمر نبود و این کارگر در بیمارستان جان باخت . 
مسیول روابط عمومی مرکز مدیریت حوادث و فوریت‌های پزشکی آذربایجان شرقی گفت : به علت رعایت نکردن اصول ایمنی کار ، سالانه افراد بی‌شماری دچار حوادث ناشی از کار می‌شوند که شاید با رعایت اصول ایمنی ، این آمار به صورت قابل توجهی کاهش یابد . 
فرمانده ارشد ارتش اسراییل از پادشاه عربستان برای مقابله با ایران تشکر کرد . 
وقت ان رسیده که رهبر اسراییل و پادشاه عربستان همدیگر را در آغوش بگیرند . 
فرمانده ارشد اطلاعاتی اسراییل در یک سخنرانی علنی با تاکید بر اشتراکات اسراییل و عربستان در تقابل با ایران ، از « عملگرایی » پادشاه سعودی و حکومت آن کشور در مقابل تهران ستایش کرد . 
به کزارش ایسنا ، ژنرال هرتزی هلوی ، رییس « امان » ، رکن اطلاعات ارتش اسراییل ، روز چهارشنبه 26 خرداد در همایش هرتزلیا ، « اعتدال » و « عملگرایی » حکومت عربستان از زمان به قدرت رسیدن ملک سلمان ، و جدیت سعودی‌ها در یک سال و نیم اخیر در برابر ایران در منطقه را « تحولی مثبت » خواند که به گفته وی ، « فرصت‌های جدیدی خلق کرده است » . 
وقت ان رسیده که رهبر اسراییل و پادشاه عربستان همدیگر را در آغوش بگیرند . 
به گزارش خبرگزاری رویترز ، این مقام اطلاعاتی اسراییل در این سخنرانی « تغییرات راهبردی در خاورمیانه » و « احتمال توافق بین اسراییل و کشورهای میانه‌رو عربی و اسلامی » را از دید ارتش اسراییل مورد بررسی قرار داد . 
ژنرال هلوی گفت : « بخشی از منافع کشورهای میانه‌رو سنی‌مذهب رفته‌رفته با منافع اسراییل همخوانی پیدا کرده است ، و اکنون عربستان سعودی ، دیگر همان حکومت یک سال و نیم پیش در ریاض نیست » . 
به گفته این افسر اطلاعاتی اسراییلی ، « ملک سلمان از زمان آغاز پادشاهی‌اش برای به دست گرفتن رهبری جهان سنی ، بویژه در خاورمیانه تلاش می‌کند ؛ به تغییرات اساسی دست زده ، و برای رسیدن به اقتصادی شکوفا تا سال 2030 و رهایی از وابستگی کشورش به نفت تلاش می‌کند و توانسته شبکه‌ای از حامیانش را در اطراف خود ایجاد کند » . 
این بیان تحسین پادشاه سعودی از سوی یک مقام ارشد نظامی اسراییل در حالی است که حکومت‌های بسیاری در خاورمیانه ، از‌جمله امیرنشین‌های خلیج فارس و در صدر آنها عربستان سعودی ظاهرا با اسراییل مناسبات دیپلماتیک ندارند . 
اما در دوره اخیر ، اشتراکات در بیان انتقاد‌ها و « نگرانی‌ها » از جمهوری اسلامی ایران ، اسراییل و عربستان را به یکدیگر نزدیک کرده است . 
نخست وزیر اسراییل و شماری از مقامات این کشور در ماه‌های گذشته گفته بودند ، زمان آن فرا رسیده است که برخی از کشورهای منطقه « روابط و هماهنگی‌های خود را با اسراییل علنی کنند » . 
دیدگاه‌های اسراییل و عربستان بعد از برجام ، توافق نهایی ایران و شش قدرت جهانی ، به هم نزدیکتر شده است . 
ستایش عربستان از سوی اسراییل در حالی است که مناسبات ریاض و تهران قطع شده است . 
به گزارش رویترز ، در همایش روز چهارشنبه در اندیشکده هرتزلیا ، دوری گولد ، مدیرکل وزارت امور خارجه اسراییل گفت : میان کشورش و حکومت‌های عربی ، که او به نام آن‌ها اشاره‌ای نکرد ، مذاکراتی در جریان است . 
به گفته این دیپلمات اسراییلی ، « جریان آب گرم دارد لایحه‌های سطحی یخ را می‌شکند » . 
هفته بیست و هشتم لیگ برتر گزارش زنده ؛ سایپا 0 - استقلال 0 دو تیم استقلال و سایپا از دقایقی پیش در چارچوب هفته بیست و هشتم لیگ برتر به مصاف هم رفته‌اند . 
[ گزارش زنده ؛ سایپا 0 - استقلال 0 ] به گزارش " ورزش سه " ، استقلال برای اینکه حداقل شانس‌های خود‌را برای قهرمانی زنده نگه دارد نیاز به کسب 3 امتیاز بازی برابر سایپا دارد اما نارنجی‌پوشان تهرانی هم برای‌این‌که قهرمانی به صورت پاک تعیین شود با تمام توان پای به این بازی مهم گذاشته‌اند . 
هفته بیست و هشتم لیگ برتر ، ساعت 18 ، ورزشگاه تختی . 
داوران : احمد صالحی ، کمک‌ها : سعید قاسمی ، سعید آل وردی . 
ترکیب سایپا : رادکو دوجکوویچ ، سجاد مشکل‌پور ، مجید ایوبی ، ابراهیم شکوری ، علی قلی‌زاده ، روزبه شاه‌علیدوست ، ابراهیم صادقی ، علی زینالی ، مهدی ترابی و غلامرضا رضایی سرمربی : مجید جلالی ترکیب استقلال : مهدی رحمتی ، هرایر مگویان ، امید نورافکن ، امین حاج محمدی ، میلاد فخرالدینی ، امید ابراهیمی ، فرشید اسماعیلی ، بهنام برزای ، جابر انصاری ، خسرو حیدری و سجاد شهباززاده سرمربی : پرویز مظلومی حواشی : * میثم مجیدی همچنان با ماسک مخصوص بدن خود‌را گرم می‌کند . 
وی در بازی با پرسپولیس بینی‌اش شکسته و امروز روی نیمکت ذخیره بازی را دنبال می‌کند . 
* مهدی رحمتی بیشترین بازیکنی است که مورد توجه هواداران استقلال قرار گرفته است ، آنها امیدوارند رحمتی امروز دروازه استقلال را بسته نگه دارد و آبی‌ها بتوانند سایپا را شکست بدهند . 
* در حالی که حدود 20 دقیقه دیگر بازی استقلال برابر سایپا شروع می‌شود سیروس دین‌محمدی به صورت اختصاصی با امین حاج‌محمدی تمرین می‌کند . 
* مارکار آقاجانیان مربی تیم ملی در استادیوم آزادی حضور دارد و بازی را از نزدیک تماشا می‌کند . 
* محسن کریمی با وجود اینکه در لیست 18 نفره استقلال قرار ندارد با این حال به همراه تیم در رختکن حضور دارد . 
* میداوودی پیش‌از شروع بازی برخورد بسیار گرمی با بازیکنان استقلال و به ویژه بهنام برزای داشت . 
* ابراهیم صادقی در هنگامی‌که بازیکنان بدن‌های خود‌را گرم می‌کردند با توپ جمع کن‌های کنار زمین عکس یادگاری گرفت . 
* در حالی که حدود 10 دقیقه دیگر بازی شروع می‌شود تنها 6 هزار تماشاگر در ورزشگاه تختی حضور دارند و بازی را تماشا می‌کنند . 
* بازیکنان استقلال پیش‌از شروع بازی و در حالی که برای مراسم شروع بازی وارد زمین تختی شدند برخورد بسیار گرمی با اصغر حاجیلو سرپرست تیم فوتبال سایپا داشتند . 
مبارزه با قاچاق کالا مهمترین سیاست اقتصاد مقاومتی است 
به گزارش خبرنگار مهر ، محمدناصر نیکبخت ظهر دوشنبه در کمیسیون برنامه ریزی ، هماهنگی و نظارت بر مبارزه با قاچاق کالا و ارز استان همدان که در استانداری همدان برگزار شد به سالگرد حضور حماسی مردم در انتخابات ریاست جمهوری اشاره کرد و با بیان اینکه در سال اقتصاد مقاومتی برای تحقق اهداف تعیین شده باید تلاش کنیم ، گفت : مردم و مسئولان باید دست در دست هم به تحقق این برنامه کمک کنند . 
وی با بیان اینکه همدان از پیشروترین استان‌ها در اجرای اقتصاد مقاومتی است و هر هفته ستاد تسهیل واحدهای تولیدی جلسه برگزار و به مشکلات رسیدگی می‌کند ، افزود : با برنامه‌ریزی و اقدامات انجام شده برای برخی واحدهای معطل‌مانده از بانک‌ها کمک گرفته شد . 
استاندار همدان با بیان اینکه مشکل 15 طرح بزرگ استان که آسیب‌دیده یا در معرض آسیب بودند با کمک بانک‌ها حل شد ، به پیگیری برای راه‌اندازی واحدهای تولیدی جدید اشاره کرد و افزود : امسال باید اقتصاد مقاومتی در استان همدان به‌طور کامل عملیاتی و اجرایی شود . 
نیکبخت خطاب به مدیران دستگاه‌های اجرایی عنوان کرد : اگر در رابطه با اقتصاد مقاومتی هر تصمیم و سئوالی مدنظر است باید از ستاد پیگیری شود . 
قاچاق سم مهلک اقتصاد مقاومتی است 
وی از قاچاق به عنوان سم مهلک اقتصاد مقاومتی ، اقتصاد ملی و اقتصاد غیر وابسته برای هر کشور نام برد و با بیان اینکه اگر کالای خارجی مورد استفاده قرار گیرد اشتغال کشورهای دیگر تامین می‌شود ، گفت : در چند سال اخیر به واسطه وجود قاچاق کالا و ارز هنوز تاوان پرداخت می‌کنیم کمااینکه علت تعطیلی واحدهای تولیدی در استان و کشور موضوع قاچاق بوده است . 
استاندار همدان اقدامات انجام شده در این استان درراستای با مبارزه با قاچاق کالا را مناسب اما ناکافی خواند و ادامه داد : همکاری خوبی برای ناامن کردن شرایط قاچاق در استان همدان وجود دارد . 
نیکبخت با بیان اینکه میزان قاچاق کشف شده تنها 25 تا 30 درصد قاچاق وارد شده به کشور است که این موضوع به اقتصاد مقاومتی ضربه می‌زند ، گفت : اگر بازار مناسب برای واحدهای تولیدی وجود نداشته باشد ورشکست خواهند شد . 
نظارت بر اصناف بیش از پیش صورت گیرد 
استاندار همدان با بیان اینکه مبارزه با قاچاق کالا باید در فصولی همچون بازگشایی مدارس بیشتر و بازار و اصناف پاکسازی و بازبینی شوند ، ادامه داد : بعد از پایان ماه رمضان استان همدان شاهد ورود گردشگران خواهد بود که در این زمان نیز باید نظارت بر اصناف بیش از پیش صورت گیرد . 
نیکبخت با تاکید بر اینکه باید علاوه بر مبارزه فیزیکی و میدانی ، کار کارشناسی و گروهی انجام و نظرات کارشناسی لحاظ شود ، افزود : در مبارزه با قاچاق کالا باید به صورت گازانبری عمل شود . 
وی با بیان اینکه مدیران دستگاه‌های اجرایی باید در تمام تصمیمات خود اقتصاد مقاومتی را در اولویت کار قرار دهند ، افزود : اقتصاد مقاومتی ناجی و حلال مشکلات معیشتی ، کسب و کار و خودکفایی کشور است . 
استاندار همدان همچنین با اشاره به اینکه مقام معظم رهبری ادارات را از مصرف کالای خارجی منع کرده‌اند و این مسئله به صورت بخشنامه به ادارات ارسال می‌شود تا از مصرف کالای خارجی پرهیز شود ، عنوان کرد : کارگروه‌های مبارزه با قاچاق کالا برای تغذیه ستاد باید کار مطالعاتی و تحقیقاتی داشته باشند . 
ورود « ساز » ممنوع است ! 
فعالان حوزه هنر و صنایع دستی در حالی پنجم خردادماه ، آثار خود را در بیست ششمین نمایشگاه صنایع دستی عرضه می‌کنند که سازهای اصیل ایرانی اجازه‌ی نمایش و فروش در این دوره از نمایشگاه را نخواهند داشت . 
به گزارش ایسنا ، هنرمندانی که در زمینه‌ی هنرهای دستی و صنایع دستی فعالیت می‌کنند ، هر سال دستاوردهای خود را مانند دست بافت‌ها ، زیرانداز ، سفال ، سرامیک ، شیشه ، هنرهای چوبی و فلزی به نمایش درمی آورند و علاقه‌مندان به این هنرها چند روزی فرصت دارند تا علاوه بر دیدار با پدیدآورندگان این هنرها ، کالاهای مورد نظر خود را خریداری کنند . 
در این سال‌ها بخشی از نمایشگاه ، به فروش و نمایش سازهای اصیل ایرانی اختصاص داشته است و سازگران ایرانی سازهایی را مانند کمانچه ، چنگ ، سنتور ، دف ، تار و .. . 
با خود به این غرفه‌ها می‌آوردند و علاوه بر گپ و گفت با یکدیگر و فروش سازهای‌شان ، مردم می‌توانستند سازهای مورد علاقه‌شان را با قیمتی مناسب‌تر از سازگران نسبتا مطرح تهران و شهرستان‌ها بخرند ؛ اما امسال این فرصت در جشنواره‌ی صنایع دستی وجود نخواهد داشت . 
با وجود این که این نمایشگاه معمولا در محل نمایشگاه‌های بین‌المللی تهران برگزار می‌شود ، امسال به مصلای تهران نقل‌مکان کرده است . 
در این باره وقتی نشست خبری بیست وششمین نمایشگاه صنایع دستی سوم خردادماه برگزار شد ، بهمن نامور مطلق ( معاون صنایع دستی سازمان میراث فرهنگی ، صنایع دستی و گردشگری ) اعلام کرد : « طبق نظرسنجی که انجام دادیم ، هنرمندان از نمایشگاه‌هایی که در مصلا برگزار می‌شد ، تجربه‌ی خوبی داشتند . 
گرچه برگزاری نمایشگاه در مصلا محدودیت‌های خاص خودش را دارد و به ما اجازه ندادند ، ادوات موسیقی سنتی را که یکی از هنرهای اصیل ایرانی است ، به نمایش بگذاریم .» منع کردن ورود سازها به مصلای تهران در حالی رخ می‌دهد که سازگری یکی از هنرهای بسیار قدیمی و اصیل ایرانی است و با این اتفاق ، در‌واقع بخش مهمی از صنایع دستی از یک رویداد مهم فرهنگی حذف‌شده و این در حالی است که تا کنون هیچ حکم شرعی درباره‌ی ممنوعیت نمایش و فروش آلات موسیقی صادر نشده است . 
حذف سازهای اصیل ایرانی از نمایشگاه صنایع دستی در حالی رخ می‌هد که بسیاری از سازهای باستانی ایران در دنیا مشهور هستند . 
چنگ از مشهورترین سازهای باستانی در دوره‌ی ساسانی است و تارنوازی از سال 260 هجری قمری در ایران رواج داشته است . 
ابونصر فارابی و ابن سینا نیز در تالیفات خود بارها از ساز سنتور یاد کرده‌اند . 
از سوی دیگر ، حذف سازهای اصیل ایرانی از نمایشگاه صنایع دستی در حالی رخ می‌هد که کشور جمهوری آذربایجان در سال 1391 ساز تار ( ساز اصیل ایرانی ) را به‌نام خودش در فهرست میراث معنوی یونسکو ثبت کرد . 
توقف دورتموند و شکست تحقیرآمیز لورکوزن در خانه 
به گزارش ایسنا ، در ادامه هفته هشتم رقابت‌های بوندسلیگا 5 دیدار برگزار شد که در یکی از حساس‌ترین دیدارها دورتموند در خانه اینگول اشتات به میدان رفت و در آخرین ثانیه‌های بازی شکست را با تساوی عوض کرد . 
دورتموند در این دیدار با نتیجه سه بر یک عقب افتاد اما توانست بازی را با تساوی سه بر سه به پایان رساند . 
تا آخرین ثانیه‌های بازی با نتیجه سه بر دو به سود اینگول اشتات دنبال می‌شد تا اینکه کریستین پولیسیچ توانست گل تساوی را برای دورتموند به ثمر رساند . 
دیگر گل‌های دورتموند را در این دیدار اوبامیانگ و راموس به ثمر رساندند . 
این سومین بازی است که تیم توخل نمی‌تواند به پیروزی برسد تا جایی که این تیم در سه بازی اخیر خود تنها دو امتیاز کسب کرده و همین باعث شده فاصله این تیم با جدول رده‌بندی زیاد شود . 
دورتموند با این تساوی 14 امتیازی شد و در رده ششم جدول رده‌بندی قرار گرفت . 
اما یکی از عجیب‌ترین نتایج این هفته تا الان در خانه لورکوزن رخ داد و این تیم با سه گل برابر هوفنهایم تن به شکست داد . 
لورکوزن در فصل جاری رقابت‌های بوندسلیگا نتایج کابوس واری به‌دست‌آورده و از 8 بازی خود تنها 10 امتیاز کسب کرده و چه‌بسا سرمربی این تیم از کار برکنار شود . 
در یکی از حساس‌ترین بازی‌های این هفته کلن تیم دوم جدول رده‌بندی در خانه هرتابرلین به میدان رفت و با نتیجه دو بر یک تن به شکست داد تا این هرتابرلین باشد که موقتا به رده دوم جدول رده‌بندی صعود می‌کند . 
دارمشتات در ورزشگاه خانگی خود با نتیجه سه بر یک ولفسبورگ بحران‌زده را شکست داد تا اخراج هکینگ هم جواب ندهد و فصل کابوس وار گرگ‌ها همچنان ادامه داشته باشد . 
ولفسبورگ با شکست در این دیدار یک رده دیگر در جدول رده‌بندی سقوط کرد و در رده نازل پانزدهم قرار گرفت . 
و در نهایت جدال فرایبورگ با آگزبورگ هم با پیروزی دو بر یک فرایبورگ به پایان رسید . 
در حساس‌ترین دیدار این هفته هم دو ساعت دیگر بایرن مونیخ در آلیانس آره نا از بوروسیا مونشن گلادباخ پذیرایی خواهد کرد . 
انتهای پیام 
استاندار سمنان : با تزریق اعتبارات درخواستی از دولت 50 هزار ردیف شغلی درسمنان ایجاد می‌شود سمنان - ایرنا - استاندار سمنان گفت : حدود 10 هزار میلیارد ریال اعتبار در سفر استانی رییس جمهور به سمنان درخواست تسهیلات با بهره کم شد که در صورت تزریق این مقدار تسهیلات تا 50 هزار ردیف شغلی تا آخر امسال در استان ایجاد می‌شود . 
به گزارش ایرنا ، محمدرضا خباز روز پنجشنبه در دیدار با فعالان عرصه کار و تولید سمنان در سالن غدیر استانداری با اشاره به وجود یکهزار و 792 واحد صنعتی و تولیدی در این استان افزود : 621 از این تعداد واحدها به‌طور کامل تعطیل هستند و بقیه واحدها با میانگین 37 درصد کار می‌کنند . 
وی تصریح کرد : از مجموع 621 واحد صنعتی و تولیدی غیر فعال ، 74 درصد آن‌ها با تزریق نقدینگی به راه می‌افتد . 
وی با بیان اینکه 85 درصد از درآمد کشور خرج هزینه‌های جاری دستگاه‌ها می‌شود ، گفت : باید بخش خصوصی و غیر دولتی وارد میدان شوند . 
به تاکید خباز برای تحقق اقتصاد مقاومتی باید این ترکیب و روش عوض شود . 
استاندار سمنان تصریح کرد : برای تحقق خصوصی‌سازی بخش‌ها باید پروژه‌های نیمه‌تمام دولتی ، همه به بخش خصوصی واگذار شود حتی به صورت مجانی . 
وی ادامه داد : یکی از درخواست‌های اصلی استانداری از اداره‌کل تعاون ، کار و رفاه اجتماعی ایجاد تعاونی‌های فراگیر با بیش از 20 هزار نفر اعضاست . 
وی شغل کارگری را بسیار شریف دانست و افزود : کارگری در‌واقع یک افتخار بزرگ است . 
در این نشست کارگران و فعالان عرصه کار و تولید سمنان تمدید نشدن دفترچه بیمه ، پایین بودن حقوق کارگری ، بالا بودن نرخ سود بانکی ، تاخیر در پرداخت حقوق کارگران ، نبود امنیت شغلی را از‌جمله مشکلات فرارو برشمردند . 
پنجم تا یازدهم ماه اردیبهشت هر سال هفته کارگر نامگذاری شده است . 
7342/6026 / انتهای پیام / * اجتماعی کارگر استاندار سمنان سمنان ارتباط با سردبیر : newsroom@irna.ir تماس بی‌واسطه با مسیولین 
چرا جوان ایرانی وابسته به تلگرام و اینستاگرام است ؟ 
یک جامعه‌شناس معتقد است ، دلیل اینکه جوانان ایرانی بخش زیادی از زمان خود را در شبکه‌های اجتماعی می‌گذرانند این است که می‌توانند در این شبکه‌ها دیده شوند و مورد تایید قرار گیرند . 
اسما پیری به مناسبت هفته جوان در گفت‌و‌گو با خبرنگار خبرگزاری دانشجویان ایران ( ایسنا ) منطقه کرمانشاه ، با اشاره به گسترش شبکه‌های اجتماعی مانند " تلگرام " ، " اینستاگرام " و … ، اظهار کرد : جوانان ایرانی نسبت به سایر جوانان وقت بیشتری را در این شبکه‌ها می‌گذرانند . 
وی ادامه داد : اگرچه این شبکه‌ها به‌خودی‌خود بد نیستند ، اما آنچه نگران‌کننده است استفاده نادرست و نابجا از این شبکه‌هاست که پیامدهای منفی برای جوانان در پی دارد . 
وی در خصوص دلایل گرایش بالای جوانان ایرانی به این شبکه‌ها اظهار کرد : جوان ایرانی با عضویت در این شبکه‌ها فرصت می‌یابد نیازها ، خواسته‌ها ، عقاید و باورها و هرآن چیزی که در دنیای واقعی امکان طرح و بیان آن را ندارد ، مطرح کند . 
به گفته پیری وقتی‌که یک جوان ایرانی مجال حضور در عرصه اجتماعی را به صورت واقعی نمی‌یابد ، مجبور است آنچه در ذهن دارد را در دنیای مجازی اعلام کند . 
وی با بیان اینکه اکثر افرادی که در این شبکه‌ها فعالیت دارند با همسالان خود در ارتباط هستند ، عنوان کرد : وقتی‌که فرد ایده‌ها و عقاید خود را با همسالانش در میان می‌گذارد ، طبیعتا از سوی آنها مورد تایید و پذیرش قرار می‌گیرد و این شرایط به او اعتماد به نفس می‌دهد که هرآنچه بگوید پذیرفتنی است . 
پیری یادآوری کرد : از سوی دیگر جوان می‌تواند در شبکه اجتماعی که بر اساس سلیقه و خواست خودش است وارد شود و در این فضا همه چیز مطابق میل و علاقه اوست و همه مانند او فکر می‌کنند و حرف می‌زنند . 
وی اظهار کرد : بیان ایده و عقاید جوانان در فضای شبکه‌های اجتماعی برای او بسیار راحت و کم‌هزینه‌تر است و این امر هم به گرایش بیشتر جوانان به این شبکه‌ها دامن می‌زند . 
این جامعه‌شناس خاطرنشان کرد : این امر باعث وابستگی بیشتر جوانان به این شبکه‌ها می‌شود ، بگونه‌ای که حتی گاهی ساعات خواب خود را نیز به شبکه‌های اجتماعی اختصاص می‌دهند و از دنیای واقعی کاملا فاصله می‌گیرند . 
پیری در خصوص پیامدهای وابستگی شدید به شبکه‌های اجتماعی نیز خاطرنشان کرد : اعتماد به نفسی که از این طریق برای جوان به دست می‌آید کاذب است و او توقع پیدا می‌کند در دنیای بیرون هم هرچیزی که بگوید و مطرح کند ، مورد تایید قرار بگیرد . 
وی از محدودیت‌های دنیای واقعی یاد کرد و ادامه داد : در دنیای واقعی افراد امکان طرح همه ایده‌ها و عقاید خود را ندارند و امکان مخالفت با آنها نیز بیشتر است و وقتی جوان با این فضا رو برو شود ، احساس سرخوردگی می‌کند . 
این جامعه‌شناس با اشاره به اینکه عضویت بیش از حد در این شبکه‌ها پیامدهای دیگری هم دارد ، اضافه کرد : وقتی‌که فرد با دنیای بیرون تعامل واقعی ندارد نمی‌تواند نقاط‌ضعف و حتی استعدادهایش را بشناسد ، چون نقاط‌ضعف و استعداد افراد فقط در تعامل رو در رو و واقعی مشخص می‌شود . 
پیری از راهکارهای کاهش وابستگی جوانان به شبکه‌های اجتماعی هم یاد کرد و افزود : تنها راه این است که فرصت و شرایط حضور آسان جوانان در دنیای واقعی فراهم شود . 
وی خواستار بها دادن به جوانان شد و تصریح کرد : نباید به این بهانه که جوان خام و ناپخته است او را کنار بگذاریم و از توانمندیهای جوان استفاده نکنیم . 
این جامعه‌شناس با اشاره به اینکه جوانان نیازمند گوش شنوا و تایید شدن هستند ، یادآوری کرد : باید این شرایط را برای جوان در بیرون از فضای مجازی و خصوصا خانواده‌ها فراهم کنیم . 
انتهای پیام 
فعالیت 95 مامور آمار در سرشماری / همکاری مطلوب مردم پاکدشت 
علی علیمحمدی معاون برنامه‌ریزی فرمانداری شهرستان پاکدشت در گفت‌و‌گو با خبرنگار مهر از ادامه روند ثبت‌نام حضوری سرشماری نفوس و مسکن در این شهرستان خبر داد و اظهار داشت : سرشماری شهرستان پاکدشت همچون دیگر نقاط ایران اسلامی از سوم تا پایان مهرماه به صورت اینترنتی انجام شد . 
وی افزود : ثبت‌نام سرشماری نفوس و مسکن برای نخستین بار به صورت اینترنتی در کشور انجام شد که در ابتدای امر استقبال مناسبی از سوی مردم صورت نگرفت که با انجام تبلیغات محیطی و استفاده از ظرفیت فضاهای مجازی ، مردم شهرستان پاکدشت با این شیوه ثبت‌نام ، هرچه بیشتر آشنا شدند و همانگونه که در گزارش‌های مرکز آمار استان تهران نیز درج شد ، آمار ثبت‌نام شدگان اینترنتی استان تهران از سایر استان‌های کشور پایین‌تر بود و استان‌های سمنان و بوشهر ، بیشترین آمار ثبت‌نام را به خود اختصاص دادند . 
معاون فرماندار شهرستان پاکدشت با اشاره به افزایش میزان مشارکت مردم این شهرستان در سرشماری عمومی نفوس و مسکن اضافه کرد : شهرستان پاکدشت نسبت به جمعیتی که در خود جای داده آمار کمی از ثبت‌نام را به خود اختصاص داد که با تلاش و کوشش همه همکاران و تبلیغات محیطی مناسب و اتخاذ شیوه‌های متنوع و بدیع از‌جمله استقرار چادرهای هلال‌احمر در نقاط شلوغ شهر ، مردم برای ثبت‌نام اینترنتی تشویق شدند و حتی در ایام عاشورا و تاسوعای حسینی نیز ثبت‌نام صورت پذیرفت تا اینکه توانستیم در امر ثبت‌نام اینترنتی از جایگاه گذشته خود فاصله بگیریم . 
علیمحمدی در ادامه با بیان اینکه 40 درصد خانوارهای پاکدشتی ثبت‌نام اینترنتی در طرح سرشماری عمومی نفوس و مسکن را انجام دادند ، افزود : آماری که در تاریخ اول آبان‌ماه توسط مرکز آماراعلام شد ، حاکی از آن بود که 40 درصد خانوارهای پاکدشتی ثبت‌نام اینترنتی خود را انجام داده‌اند و در این امر مشارکت کردند . 
وی متذکر شد : با ثبت این آمار مشخص شد که پاکدشت از شهرستان‌هایی چون رباط کریم ، پیشوا و ورامین پیشی گرفته و به‌طور نسبی در جایگاه مناسبی قرار گرفته است . 
وی تاکید کرد : از تاریخ 28 مهرماه سال جاری نیز ماموران سرشماری با گذراندن کلاس‌های آموزشی که روزهای گذشته برگزار شده بود ، شروع به کار کرده و ثبت‌نام به صورت میدانی آغاز شد . 
معاون برنامه‌ریزی فرمانداری پاکدشت گفت : 95 مامور در این مرحله کار سرشماری عمومی نفوس و مسکن در شهرستان پاکدشت را انجام می‌دهند و هر مامور در پایان روز ، منطقه از قبل تعیین شده خود را ثبت و آمارخود را به ستاد ارائه می‌کند . 
وی ادامه داد : نقشه‌ها از طریق مرکز آمار در اختیار ستاد قرار گرفته که توسط این نقشه‌ها ، مسیر ماموران مشخص می‌شود و همه ماموران به‌طور مساوی ، جمعیتی برای ثبت در اختیارشان قرار داده خواهد شد . 
علیمحمدی یادآور شد : کار سرشماری از اهمیت ویژه‌ای برای رشد شهرستان و کشور برخوردار است و در تلاش هستیم تا آمار واقعی برای ارتقا و اعتلای شهرستان ثبت شود . 
علیمحمدی هدف از اجرایی شدن طرح سرشماری در کشور را بسیار مهم ارزیابی کرد و در ادامه افزود : هدف از ثبت و درج جمعیت هر منطقه ، به منظور اختصاص اعتبارات لازم و مورد نیاز آن منطقه بوده و این سرشماری از جهات مختلف مهم و برای رشد شهرستان بسیار حیاتی است . 
وی تاکید کرد : دانستن میزان افراد با سواد و بیسواد ، میزان جوانان جویای کار و میزان خانوارهایی که در مسکن‌های استیجاری زندگی می‌کنند برای حل سریعتر مشکل از سوی برنامه‌ریزان کشوری و شهرستانی بسیار مهم است . 
معاون فرماندار پاکدشت افزود : برای رشد وپیشرفت شهرستان و کشور باید برنامه‌ریزی‌های دقیق انجام بپذیرد که این مهم مستلزم ثبت صحیح اطلاعات خانواده‌ها در این سرشماری است . 
وی ادامه داد : از مردم شهرستان پاکدشت درخواست دارم تا برای انجام دقیق و سریع ثبت سرشماری با مامورانی که جلیقه‌هایی با آرم مرکز آمار بر تن و دارای کارت شناسایی هستند ، همکاری کنند . 
تقدیم دهمین و یازدهمین شهدای مدافع حرم استان کرمانشاه 
سرهنگ بهرام میرزایی در گفت‌وگو با خبرنگار ایسنا ، با اعلام این خبر افزود : " اکبر نظری " و " حسین علیخانی " دهمین و یازدهمین شهدای مدافع حرم استان کرمانشاه هستند که شب گذشته ( 15 شهریور ) در حوالی شهر حلب سوریه و در درگیری با نیروهای داعش به مقام شهادت نائل آمدند . 
میرزایی با بیان اینکه هنوز زمان ورود این شهدا به کشور مشخص نشده ، گفت : جزئیات زمان ورود پیکر مطهر این شهدا به میهن و مراسم تشییع و تدفین آنها متعاقبا اعلام می‌شود . 
پیش‌از این شهید " مهدی نوروزی " ، " صادق یاری گلدره " ، " سعید قارلقی " ، " ابوذر امجدیان " ، " ستار عباسی " ، " اکبر ملکشاهی " " رضا عباسی " ، " سجاد حبیبی " و " حمزه کاظمی " از استان کرمانشاه در دفاع از حرم اهل‌بیت (ع) در عراق و سوریه به فیض شهادت رسیده بودند . 
انتهای پیام 
نیمی از انگلیسی‌های عضو داعش به کشورشان بازگشته‌اند 
پایگاه خبری تحلیلی انتخاب ( Entekhab.ir ) : براساس برآورد مقامات امنیتی انگلیس از هر شش انگلیسی عضو داعش که به عراق و سوریه رفته‌اند ، یک تن کشته شده است و نیز حدود 400 تن از تروریست‌هایی که به داعش پیوسته بودند ، به انگلیس بازگشته‌اند . 
به گزارش انتخاب ، به نوشته روزنامه دیلی میل ، مقامات امنیتی انگلیس معتقدند که دست‌کم 15 درصد از تمام افراطگرایان انگلیسی که به داعش پیوسته بودند ، به دنبال تشدید حملات هوایی و نیز در جریان عملیات‌های نظامی زمینی کشته شده‌اند . 
اما گمان می‌رود که از 850 افراطی‌ای که از انگلیس به مقرهای داعش راهی شده بودند ، نیمی از آنها به این کشور بازگشته باشند . 
کلنل ریچارد کمپ ، فرمانده نیروهای انگلیسی در افغانستان به ساندی میرر گفت : نگرانی من بیشتر درباره 400 یا تعداد بیشتری از افراطگرایان است که به انگلیس بازگشته و تهدید محسوب می‌شوند . 
دیدیم که داعش در بروکسل ، پاریس ، آمریکا و اخیرا هم در ترکیه چه کرده است . 
این مقام نظامی تاکید کرد : آنها می‌توانند و تلاش خواهند کرد تا اینجا هم‌چنین حملاتی انجام دهند . 
گمان می‌کنم که این مساله بسیار نگران‌کننده است . 
آن طور که لازم بوده نتوانسته‌ایم در کشتن تعداد بالایی از آنها اثرگذار عمل کنیم . 
ناکامی ما در حمله قدرتمند علیه داعش به مردم انگیزه داده تا حملاتی را به‌نام داعش انجام دهند . 
سخنان فرمانده نیروهای انگلیسی در افغانستان چند روز پس از آن منتشر شد که مشخص شد انگلیس نیروهای خود در عراق را تقریبا دو برابر می‌کند . 
در مجموع 250 پرسنل نظامی انگلیسی قرار است در پایان تابستان برای کمک به جنگ علیه داعش در این منطقه مستقر شوند . 
آنها قرار است به حدود 300 سربازی که اکنون آنجا مستقر هستند ، بپیوندند . 
اوایل ماه جاری میلادی گزارش شد که دست‌کم 85 تروریست انگلیسی که در سوریه می‌جنگیدند ، کشته شدند . 
مایکل فالون ، وزیر دفاع انگلیس فاش کرد که حدود 850 فردی که مرتبط با انگلیس بودند و تهدید امنیتی محسوب می‌شوند ، گمان می‌رود که در جنگ داخلی خونین سوریه مشارکت داشته باشند . 
استاد فقه دانشگاه الازهر تصریح کرد : . 
شیعیان ایران صادقانه در پی وحدت مسلمین هستند / موانع تقریب به‌زودی برداشته می‌شود . 
شیخ احمد کریمه گفت ؛ به‌زودی اطلاعات مستندی منتشر خواهد کرد که موازنه تعصب در منطقه را دگرگون خواهد کرد ، و موجب رفع موانع فراروی تقریب بین اهل سنت و تشیع خواهد شد . 
گروه مذهبی : استاد فقه تطبیقی دانشگاه الازهر مصر تاکید کرد : من به بازی‌های جاری در منطقه خلیج فارس و ایران کاری ندارم و به‌زودی مطالب موثقی را منتشر خواهم کرد که موازنه رفتارهای متعصبانه در منطقه را به هم خواهد ریخت و موانع وحدت میان شیعیان و اهل سنت را از بین خواهد برد . 
شیعیان ایران صادقانه در پی وحدت مسلمین هستند / موانع تقریب به‌زودی برداشته می‌شود . 
وی افزود : ما در مقابل طرح‌های آمریکایی ـ صهیونیستی برای دامن زدن به اختلافات فرقه‌ای در منطقه مقاومت خواهیم کرد . 
به گزارش ایسنا ، شیخ کریمه تصریح کرد : به همراه علما و استادانی در دانشگاه الازهر و مجمع مباحث و اهل تصوف و شخصیت‌های مردمی دیگر ، در چارچوب یک هییت علمی تخصصی که هدف آن جمع آوری مشترکات میان مذاهب اسلامی است ، هم اکنون سرگرم انجام وظیفه مهم تقریب و نزدیک کردن اهل سنت و شیعیان به یکدیگر هستیم . 
استاد دانشگاه الازهر ابراز داشت : هییت یادشده آن‌گونه‌که برخی‌ها تصور می‌کنند فعالیت مخفیانه ندارد و دستگاه اطلاعات ، ریاست جمهوری و نخست‌وزیری کاملا از فعالیت آن اطلاع دارند . 
شیخ کریمه گفت : بخش نخست دانشنامه حدیثی مذاهب اسلامی را ، که اخیرا در موسسه دارالحدیث تهران منتشر شده ، دریافت کرده و متوجه جدیت و حسن‌نیت شیعیان در ایران شده‌ام . 
وی به عنوان نشانه‌ای از حسن‌نیت شیعیان در ایران ، بیان داشت : « آنها پذیرفته‌اند که به برخی روایات نقل شده از عایشه و همچنین روایات نقل شده از بزرگان ما در میان اهل‌بیت پیامبر (ص) استناد کنند » . 
استاد دانشگاه الازهر در ادامه با تاکید بر اینکه در مقابل سایکس ـ پیکوی معاصر و طرح آمریکایی صهیونیستی برای دامن زدن به اختلافات فرقه‌ای میان عرب‌ها و مسلمانان خواهد ایستاد ، خاطرنشان کرد : من و همکارانش منتظر پاداش و قدردانی نیستیم و صرفا برای برقراری آشتی میان مسلمانان ، مخلصانه تلاش می‌کنیم . 
شیخ کریمه تصریح کرد : سلفی‌های وهابی مدام شیعه‌هراسی را تبلیغ و گسترش تشیع را به عنوان یک خطر برجسته می‌کنند . 
هیچکس جز افراد ضعیف و آسیب‌پذیر از گفتگو نمی‌ترسد . 
شیعیان ایران صادقانه در پی وحدت مسلمین هستند / موانع تقریب به‌زودی برداشته می‌شود . 
استاد دانشگاه الازهر با تاکید بر اصل قرآنی « اصلاح و برقراری آشتی بین مردم » تاکید کرد : در مسیله تقریب و نزدیک کردن مذاهب اسلامی به یکدیگر ، پیروان هیچ مذهبی از‌جمله شیعه زیدیه در یمن ، شیعیان اباضی در سلطان‌نشین عمان ، بعلاوه شیعیان امامیه ، نباید نادیده گرفته شوند . 
وی تاکید کرد 95 درصد فقه اهل سنت با فقه شیعیان منطبق است . 
وی در پاسخ به سوالی درباره اینکه با توجه به کشتارهایی که شبه‌نظامیان شیعه علیه اهل سنت مرتکب می‌شوند ، گفتگو با شیعیان چه فایده‌ای دارد ، گفت : این مسیله سیاسی است و بررسی آن وظیفه دبیرکل اتحادیه عرب و سازمان همکاری اسلامی است ، اما وظیفه من علمی است . 
استاد فقه تطبیقی دانشگاه الازهر گفت‌وگویش را با طرح این سوال پایان داد که : در مقام مقایسه و از نظر فقهی کدام یک از مسایل اولویت دارد ، از بین بردن شکاف‌ها و اختلافات میان مسلمانان با ایجاد تقریب میان فرق اسلامی یا تلاش برای نزدیک شدن به غیرمسلمان‌ها به بهانه گفت‌وگوی تمدن‌ها ؟ 
. 
اوباما پنجشنبه به اورلاندو می‌رود 
رییس جمهوری آمریکا روز پنجشنبه به اورلاندو می‌رود تا به قربانیان تیراندازی تروریستی در کلوپ شبانه همجنس گرایان " پالس " ادای احترام کند . 
به گزارش ایسنا ، به نقل از خبرگزاری آسوشیتدپرس ، جاش ارنست ، سخنگوی مطبوعاتی کاخ سفید جزئیات بیش‌تر درباره سفر باراک اوباما ، رییس جمهوری آمریکا به اورلاندو ارائه نکرد اما گفت که رییس جمهوری آمریکا روز پنجشنبه برای ادای احترام به قربانیان این تیراندازی که بامداد روز یکشنبه به وقت محلی رخ داد و 50 کشته و 53 زخمی برجای گذاشت ، به این شهر می‌رود . 
این سفر قرار بود روز چهارشنبه صورت گیرد . 
اوباما این تیراندازی را اقدام " تروریستی " خوانده و تصریح کرد که این اقدام بیش از یک تیراندازی به کلوپ شبانه بود . 
اوایل روز دوشنبه وی گفت که فرد مسلح از طریق اینترنت تحت تاثیر داعش قرار گرفته و آن را نمونه واضح و آشکار از " افراط‌گرایی داخلی " آمریکا خواند و گفت که مقام‌های آمریکا سال هاست که نسبت به این مساله نگرانند . 
رییس جمهوری آمریکا در جریان دیدار و گفت‌و‌گو با مدیر " اف.‌بی.‌آی " گفت : این حمله شبیه به تیراندازی سال گذشته میلادی در سن برناردینو ، کالیفرنیا بود . 
عامل تیراندازی کلوپ شبانه در آخرین لحظات وفاداری خود را به داعش اعلام کرده بود . 
وی همچنین گفت : بازرسان در حال بررسی انگیزه‌های این تیراندازی هستند و تمامی احتمالات را می‌سنجند . 
البته اینکه این کلوپ شبانه متعلق به همجنس گرایان بوده را می‌توان یکی از انگیزه‌های این مرد دانست . 
پیشروی کند اما حساب شده عراقی‌ها در موصل / تاکنون 20 درصد شهر آزاد شده است 
ارتش عراق به پیشروی کند خود در 
استان نینوا به ویژه موصل ، مرکز این استان ادامه می‌دهد و کارشناسان نظامی می‌گویند با توجه به گستردگی عملیات و حضور پرتعداد غیرنظامیان در جبهه‌های درگیری ، پیشرفت عراقی‌ها چشم گیر بوده است . 
به 
گزارش تابناک ، به نقل از شبکه خبری الجزیره ، ارتش عراق روز شنبه در راستای 
عملیات آزادی آخرین مقر داعش در عراق ، کنترل روستاهای گولان تپه ، کوری غربیان ، دراویش و ابوجربوعه در محور شمالی حومه شهر موصل را در دست گرفت . 
نیروهای ارتش عراق در داخل موصل نیز به محله " القادسیه اول " در شمال شرق موصل وارد شدند . 
ارتش عراق همچنین وارد محله‌های الزهور ، المحاربین و المصارف شد در شرق موصل شده است . 
نیروهای عراقی که پیشتر از محور شرقی وارد شهر موصل شده بودند ، محله‌های الشهدا ، التامیم و النور را محاصره کرده‌اند اما حضور غیرنظامیان پیشروی آن‌ها را با مشکل مواجه کرده است . 
نیروهای عراقی اکنون کنترل بیش از نیمی از بخش شرقی موصل را در دست گرفته‌اند و همچنان برای رسیدن به بخش غربی تلاش می‌کنند . 
بخش غربی موصل به 
دلیل بافت قدیمی و جمعیت بالای غیر نظامیان تاکنون دست‌نخورده باقی‌مانده و 
پیش‌بینی می‌شود صحنه رویارویی اصلی میان داعش و ارتش عراق باشد . 
نیروهای عراقی با پیشروی گسترده خود در شرق موصل به رود الخوصر رسیده‌اند که بخش شرقی را به دو قسمت تقسیم می‌کند . 
محله‌های مختلف موصل در دو بخش شرقی و غربی رود دجله 
با وجود پیشروی سریع نیروهای عراقی در موصل اما جان دوریان ، سخنگوی 
ائتلاف ضد داعش تحت رهبری آمریکا اعلام کرد که نیروهای عراقی تاکنون تنها 20 درصد موصل ( با احتساب بخش‌های شرقی و غربی ) را آزاد کرده‌اند . 
وی گفت که نیروهای عراقی طی عملیات موصل برای محافظت از جان غیرنظامیان تلاش زیادی می‌کنند . 
مسئولان عراقی تلاش می‌کنند تا قبل از پایان سال میلادی جاری موصل را 
آزاد کنند و بزرگترین پیروزی را علیه داعش رقم بزنند برای همین وزارت دفاع 
عراق برنامه‌های نظامی آزادی موصل را تغییر داده تا همزمان با تلاش برای 
محافظت از جان غیرنظامیان روند پیشروی به سمت مرکز شهر و بخش غربی نیز با 
سرعت بیشتری انجام شود . 
ایسنا 
فعال حوزه نشر : آموزش نویسندگان نیازمند ایجاد پژوهشگاه‌های تخصصی است 
تهران - ایرنا - فعال حوزه نشر گفت : دولت با حمایت از ایجاد پژوهشگاه یا مرکز پرورش نویسندگان ، زمینه‌های آموزش محقق و نویسنده در حوزه‌های مختلف را فراهم می‌کند . 
سید عباس حسینی نیک روز شنبه در گفت‌وگو با خبرنگار فرهنگی ایرنا با تاکید بر لزوم حمایت دولت از ساخت مرکز پرورش نویسندگان اظهار کرد : نویسندگان دارای تحصیلات آکادمیک در هیچ جامعه‌ای با دریافت حق تالیف زندگی نمی‌گذرانند ، بلکه پژوهشگاه‌هایی حتی در کشورهای نظام سرمایه‌داری به کمک آمده و از همه دنیا محقق جذب می‌کنند . 
وی با بیان اینکه محققان و نویسندگان در این مراکز کمک علمی دریافت می‌کنند ، ادامه داد : خوب است دولت به این حوزه‌ها ورود کرده و با ساخت پژوهشگاه ، زمینه را برای تربیت نویسنده در حوزه‌های علوم اجتماعی ، حقوق ، پزشکی و کودک و نوجوان ایجاد کند زیرا موارد مذکور شاخه‌هایی از علم هستند . 
مدیر انتشارات مجد در بخشی دیگر با بیان اینکه کتاب خوب نداریم ، افزود : لازم است کتاب خوب با تیراژ بالا تولید شود ، یکی از دلایل کسادی بازار ، نداشتن کتاب خوب است ، همه کتاب‌های خوب ، بازار دارند . 
* * تیراژ کتاب‌های تخصصی کمتر از 500 نسخه در سال 
حسینی نیک با بیان اینکه اکنون تیراژ کتاب‌های تخصصی به ویژه دانشگاهی در کشور کمتر از 500 نسخه در سال است ، تصریح کرد : این عدد در مقایسه با سایر کشورها و با توجه به عوامل جمعیتی و سطح علمی عددی ناچیز هرچند قابل اغماض است زیرا این کتاب‌ها مشتریان خاص دارند اما تیراژ پایین در حوزه‌های عمومی نشانه بدی است . 
به گفته حسینی نیک ، اکنون زمینه چاپ کتاب دیجیتال در حال گسترش است و دلیل رونق آن هم کاهش چاپ کتاب تخصصی است . 
وی با بیان اینکه تیراژ کتاب خوب به شدت پایین است ، یکی از دلایل آن را مولف غیر متخصص دانست . 
مدیر انتشارات مجد اضافه کرد : چاپ کتابهای افرادی که مدرک تحصیلی آنها هیچ ارتباطی با موضوع کتاب‌های نوشته شده ندارد یک آفت و دلیلی برای تیراژ کم آنهاست . 
وی افزود : ناشر ، اولین کسی است که به مولف برای دریافت اثر برای چاپ مراجعه می‌کند اما باعث تاسف است که ناشرانی همه نوع کتاب از فیزیک تا پزشکی و حقوق منتشر می‌کنند ، نمی‌توان نام ناشر حرفه‌ای را روی این افراد گذاشت . 
ناشر برگزیده سال 93 و 94 در حوزه عمومی و دانشگاهی ادامه داد : امروز ناشران در سراسر دنیا در یک حوزه تخصصی کار می‌کنند و ناشر موفق دارای تحصیلات در رشته‌ای است که در آن فعالیت دارد ، چنین ناشری می‌تواند براحتی به خریدار در خرید کتاب مشاوره دهد .* * 
انتشار فقط یکصد عنوان کتاب در سال توسط 200 ناشر 
مدیر انتشارات مجد گفت : از پنج هزار ناشر موجود ، حدود 200 ناشر فقط به‌طور تقریبی یکصد عنوان کتاب در سال منتشر می‌کنند و فاصله میان این جماعت تا پنج هزار ناشر را عده‌ای پر کرده‌اند که یا کتابفروشی داشته و یا شاگرد یک مرکز پخش بوده‌اند و به‌نام خود و خانواده مجوز گرفته و آشفته بازاری را شکل داده‌اند . 
فراهنگ * * 1880 * * 1823 * * خبرنگار : پروین اروجی ** انتشار‌دهنده : طاهره نبی‌اللهی 
انتصاب افراد دارای تابعیت مضاعف در مشاغل حساس ممنوع شد 
نمایندگان مجلس شورای اسلامی قانون ممنوعیت انتصاب اشخاص دارای تابعیت مضاعف در پست‌های حساس را تصویب کردند . 
به گزارش خبرنگار پارلمانی خبرگزاری فارس ، نمایندگان مجلس شورای اسلامی در نشست علنی امروز سه‌شنبه پارلمان ماده 2 طرح یک‌فوریتی نحوه انتصاب افراد در مشاغل حساس اعاده شده از شورای نگهبان را بررسی و تصویب کردند . 
طبق مصوبه وکلای ملت ، انتصاب اشخاص ذیل در مشاغل و پست‌های حساس ممنوع است : 
الف - کسانی که تابعیت مضاعف دارند . 
تبصره - این بند نافی اعمال ماده 989 قانون مدنی مصوب 1307/2/18 با اصلاحات بعدی آن و ماده 98 قانون مدیریت خدمات کشوری نمی‌باشد . 
ب - کسانی که به اسلام ، نظام جمهوری اسلامی ، ولایت مطلقه فقیه و قانون اساسی اعتقاد و التزام عملی ندارند . 
تبصره - اقلیت‌های دینی شناخته‌شده باید علاوه بر اعتقاد به ولایت‌فقیه و قانون اساسی به اصول دینی خود التزام عملی داشته باشند . 
پ - کسانی که در جهت تحکیم مبانی رژیم سابق نقش موثر داشته‌اند . 
ت - کسانی که به مجازات جرائم خیانت در امانت ، کلاهبرداری ، اختلاس ، ارتشا و تصرف غیرقانونی در اموال عمومی محکوم شده‌اند . 
س - وابستگان تشکیلاتی به احزاب ، سازمان‌ها و گروه‌های محارب ، معاند و غیر قانونی و همچنین کسانی که به جرائم علیه امنیت داخلی و خارجی و حدود شرعی محکوم شده‌اند . 
ج - مظنونان و مرتکبان جاسوسی به نفع بیگانگان و ارتباط با اتباع بیگانه‌ای که مراکز امنیتی و اطلاعاتی مستندا آن را نهی کرده‌اند . 
چ - آمران و مباشران راه‌اندازی شبکه‌های ماهواره‌ای و وبگاه ( سایت ) های اینترنتی ضد اسلام ، ضد مذهب رسمی کشور و ضد انقلاب و فعالان علیه نظام و عوامل مرتبط با آنها و نیز فعالان در نشر و انتشار موارد مستهجن در فضای مجازی . 
ه - استعمال کنندگان و معتادان به مشروبات الکلی ، مواد مخدر و روانگردان 
خ - محکومان به قاچاق مواد مخدر و روان‌گردان ، سلاح و مهمات جنگی 
د - مشهوران به فساد و متجاهران به فسق 
ز - کسانی که در جریان تحقیق و تفحص مجلس شورای اسلامی در همان موضوع توسط مرجع قضایی محکوم شده‌اند . 
تبصره : چنانچه در تمامی موارد فوق خلاف آن در مراجع صالحه قضایی اثبات یا حکم برائت صادر شود ، ممنوعیت مذکور رفع خواهد شد . 
انتهای پیام / 
دشمنان به دنبال کم رنگ جلوه‌دادن ولایت هستند 
امام‌جمعه موقت سمنان گفت : دشمنان به علت هراسی که از ولایت دارند با توطئه و دشمنی به دنبال کم رنگ جلوه‌دادن این جایگاه هستند . 
به گزارش خبرنگار گروه استان‌های باشگاه خبرنگاران جوان از سمنان ، حجت‌الاسلام والمسلمین محمد باقر عبدوس در خطبه‌های عبادی‌سیاسی نماز جمعه این هفته سمنان که در مسجد امام این شهر برگزار شد ، با بیان اینکه ملت بزرگ ایران مردمی هوشیار و با بصیرت هستند افزود : امروز نیز مردم باید با هوشیاری و با بصیرت کامل پشتیبان ولایت‌فقیه باشند تا نقشه‌های دشمنان راه به جایی نبرد . 
وی ولایت را یکی از ستون‌های اصلی دین دانست و افزود : دشمنان قصد دارند با توطئه این جایگاه را تضعیف کرده و بنابرای باید مراقب این توطئه‌ها بود ؛ چرا‌که تضعیف کردن این جایگاه سبب آسیب به کل جامعه می‌شود . 
وی با اشاره به حضور با شکوه و گسترده مردم سمنان در راهپیمایی روز 13 آبان‌ماه اظهار داشت : مردم با حضور گسترده خود ولایت‌مداری و حمایت خود را از نظام و رهبری و نفرت و انزجار خود را استکبار جهانی به نمایش گذاشتند . 
امام‌جمعه موقت سمنان همچنین به اشاره به برخی سخنان رهبر معظم انقلاب در دیدار با دانش‌آموزان و دانشجویان نیز اشاره کرد و گفت : امروز برخی افراد به دنبال القا تفکر معاویه‌ای و ابوسفیانی در کشور هستند . 
عبدوس افزود : متاسفانه برخی افراد در کشور به دنبال این هستند تا به نوجوانان و جوانان کشور این‌گونه القا کنند که حساسیت‌ها و فریادهای امام خمینی (ره) به آمریکا از روی لجاجت و عصبانیت بوده و بی‌منطق است . 
امام‌جمعه موقت سمنان اظهار داشت : امروز تضعیف مقام امامت و جایگاه ولایت در دستور کار دشمنان انقلاب اسلامی قرار گرفته و از این رو لازم است تا مردم و دانشجویان با افزایش بصیرت ، توطئه آنان را بی‌اثر کنند . 
عبدوس با تقدیر از حضور گسترده مردم در راهپیمایی باشکوه 13 آبان ، آنرا نشان‌دهنده عمق تنفر و خشم ملت ایران از خوی استکباری آمریکا دانست و تصریح کرد : حضور گسترده مردم در این راهپیمایی نشان‌دهنده بیعت ملت با آرمان‌های بلند شهیدان و امام شهیدان است . 
وی با اشاره به اجتماع بزرگ اقوام مختلف مسلمان جهان در کربلا به مناسبت اربعین حسینی این اجتماع را یک رزمایش بین‌المللی نام برد و تصریح کرد : امروز دشمنان اسلام به دنبال کوچک نشان دادن این اجتماع بزرگ و رزمایش بین‌المللی هستند . 
کاهش 23 درصدی واردات از ترکیه 
واردات کالا از ترکیه در سال 94 با رسیدن به رقم 3.013 میلیارد دلار نسبت سال 93 کاهش 23.07 درصدی داشته است . 
کاهش 23 درصدی واردات از ترکیه 
اقتصاد اقتصاد ایران - همشهری آنلاین : واردات کالا از ترکیه در سال 94 با رسیدن به رقم 3.013 میلیارد دلار نسبت سال 93 کاهش 23.07 درصدی داشته است . 
به گزارش ایسنا ، چهارمین شریک وارداتی ایران در جهان بر اساس آمار گزارش مقدماتی تجارت کشور در سال 1394 علاوه بر کاهش 23 درصدی ارزش دلاری واردات از این کشور نسبت به سال قبلش ، سهم 7.26 درصدی از کل واردات ایران را به لحاظ ارزش دلاری از جهان داشته است که به لحاظ وزنی نیز واردات از همین کشور با 2.6 میلیون تن که نسبت به سال قبل 27.03 درصد کاهش داشته است ، 7.42 درصد از حجم وزنی کل واردات کشور را به خود اختصاص داده است . 
بنا بر جزئیات آمار واردات در 11 ماهه سال 1394 ، تجار ایرانی 3998 گروه کالایی را از ترکیه وارد کردند که 10 قلم عمده آن 25.2 درصد از کل واردات از ترکیه را تشکیل می‌دهند . 
بر اساس این آمار 10 قلم عمده کالای وارداتی از ترکیه شامل موز سبز تازه یا خشک کرده ، سایر به صورت دانه بجز گندم دامی ، سوپر فسفاتک‌ها ، سیگار حاوی توتون ، تخته‌های فیبری از چوب یا سایر مواد چوبی ، کاغذ مقوا ، سایر مکمل‌های دارویی برای خرده‌فروشی که تولید داخلی مشابه ندارند ، لوبیای سویا به‌جز دانه حتی به صورت خرد شده و فسفات کلسیم طبیعی ، فسفات آلومینوکلسیک طبیعی وگل سفید فسفاته آسیاب شده است . 
خبرگزاری آپا اتریش اعلام کرد ؛ نشست درباره سوریه و لیبی با حضور وزیران خارجه 20 کشور جهان در وین برگزار می‌شود وین - ایرنا - « آپا » خبرگزاری رسمی اتریش شنبه‌شب اعلام کرد ؛ نشست ویژه تحولات سوریه و لیبی با حضور وزیران امور خارجه 20 کشور جهان در وین برگزار می‌شود . 
به گزارش ایرنا به نقل از آپا ، در این نشست قرار است کشورهای شرکت‌کننده درباره راه‌حل سیاسی در سوریه و لیبی گفت‌وگو کنند . 
در همین راستا و به نوشته روزنامه « کرونه زایتونگ » دو اجلاس سوریه و لیبی در هتل ایمپریال یا هتل کوبورگ شهر وین برگزار خواهد شد . 
خبرگزاری آپا گزارش داد که تاریخ دقیق برگزاری این دو اجلاس هنوز مشخص نشده اما احتمال می‌رود در روزهای 17 و 18 ماه مه سال جاری ( 28 و 29 اردیبهشت ) برگزار شود . 
بنا به این گزارش ، در همین ارتباط « سباستین کورتز » وزیر امور خارجه اتریش به مسکو سفر کرده تا با همتای روس خود درباره مقدمات برگزاری این دو اجلاس رایزنی و گفت‌وگو کند . 
پیش‌تر در دومین دور از نشست وین ، مقام‌های کشورهای چین ، مصر ، فرانسه ، آلمان ، ایران ، عراق ، ایتالیا ، امارات عربی متحده ، انگلیس و آمریکا و همچنین اتحادیه اروپا و سازمان ملل متحد در نشستی گرد هم آمدند تا اوضاع وخیم سوریه و راههای پایان دادن به خشونت‌ها در این کشور را در سریعترین زمان ممکن بررسی کنند . 
شرکت‌کنندگان در آن نشست ، ضمن مذاکراتی صریح و سازنده ، به بررسی مسائل مهمی پرداختند و با وجود اختلافات اساسی ، در خصوص مسائل ذیل به تفاهم رسیدند : 
1 ) وحدت ، استقلال ، تمامیت ارضی و ماهیت سکولار سوریه مسائلی اساسی هستند ؛ 
2 ) موسسات دولتی بدون‌تغییر باقی خواهند ماند ؛ 
3 ) حقوق همه سوری‌ها ، صرف‌نظر از قومیت و مذهب آنها باید محفوظ بماند ؛ 
4 ) ضرورت دارد تا همه تلاش‌های دیپلماتیک برای پایان دادن به جنگ سوریه تسریع شود ؛ 
5 ) دسترسی‌های بشردوستانه در سراسر خاک سوریه تامین خواهد شد و شرکت‌کنندگان نشست وین بر حمایت‌های خود از آوارگان سوری داخل خاک این کشور ، پناهجویان و کشورهای میزبان آنها خواهند افزود ؛ 
6 ) داعش و دیگر گروههای تروریستی طبق نظر شورای امنیت سازمان ملل متحد و توافق شرکت‌کنندگان نشست وین باید منکوب شوند ؛ 
7 ) شرکت‌کنندگان نشست وین مطابق اعلامیه 2012 ژنو و قطعنامه شماره 2118 شورای امنیت سازمان ملل متحد از سازمان ملل دعوت کردند نمایندگان دولت سوریه و مخالفان آن را به منظور تشکیل روندی سیاسی منتهی به تشکیل دولتی غیر فرقه‌ای ، فراگیر و معتبر و متعاقب آن تدوین قانون اساسی جدید و برگزاری انتخابات گردهم جمع کند . 
این انتخابات باید تحت نظارت سازمان ملل متحد و منطبق با بالاترین استانداردهای شفافیت و مسئولیت‌پذیری و آزادانه و بیطرفانه باشد و همه سوری‌ها از‌جمله آوارگان سوری مقیم خارج واجد شرایط در آن شرکت کنند ؛ 
8 ) این روند سیاسی تحت هدایت مردم سوریه و متعلق به آنها خواهد بود و مردم سوریه درباره آینده کشورشان تصمیم خواهند گرفت ؛ 
9 ) شرکت‌کنندگان نشست وین به‌اتفاق سازمان ملل متحد مدالیته‌هایی برای برقراری آتش‌بسی سراسری در سوریه در تاریخی معین و همسو با این روند سیاسی خواهند یافت . 
شبد ** اروپام * * 441 * * 1078 * * 1504 
کمبود نیروی خدماتی در شهرداری دهدشت با وجود 85 نیروی مازاد 
شهردار دهدشت گفت : در حالی که بر اساس چارت سازمانی باید 65 نیروی خدماتی در این نهاد وجود داشته باشد گفت : با وجود 85 نیروی مازاد در دیگر رده‌ها ، در بخش خدمات شهری کمبود نیرو داریم . 
جواد تخشا امروز در گفت‌وگو با خبرنگار فارس در کهگیلویه ، خدمات‌رسانی به شهروندان را متناسب با شرایط شهرداری دانست و اظهار داشت : در سال‌های اخیر این نهاد عمومی غیر دولتی با مشکلات و چالش‌های مالی روبه‌رو شده است . 
شهردار دهدشت نبود درآمد مالی پایدار را از عمده مشکلات شهرداری عنوان و تصریح کرد : کاهش ساخت‌و‌سازها از‌جمله عواملی است که درآمد حاصل از عوارض ساختمانی را کاهش داده است . 
وی ، در ادامه بیان کرد : از نیمه دوم سال 92 تاکنون تنها 446 فقره پروانه ساخت در این شهر صادر شده و این در حالی است که دوره قبل به علت اعطای وام‌های مسکن و تسهیلات بانکی ، 976 فقره پروانه صادر شده بود . 
تخشا به کمبود نیروی خدماتی در شهرداری اشاره کرد و با بیان این که بر اساس چارت سازمانی به ازای هر هزار نفر باید یک نفر نیروی خدمات شهری وجود داشته باشد ، افزود : جمعیت 65 هزار نفری دهدشت تنها 35 نفر کارگر خدمات شهری دارد . 
وی ، با بیان این که طی سال‌های 89 تا نیمه نخست سال 92 ، تعداد 85 نفر نیروی مازاد به بدنه شهرداری وارد شده است تصریح کرد : این نیروها در رده‌های سازمانی غیر ضروری به کار گمارده شده و با توجه به حکم تعریف شده امکان تغییر رده این کارگران و بازگشت به خدمات شهری وجود ندارد . 
تخشا عدم تعامل شورای شهر با شهردار را از دیگر عوامل اختلال در خدمات‌رسانی مطلوب به شهروندان دانست و با بیان این که هیچ‌گاه با اعضای منتقد ( طیف اقلیت ) چالشی و دور از ادب و احترام صحبت نکردم ، تصریح کرد : از اعضای منتقد انتظار می‌رود طرح و برنامه در چارچوب ضوابط و توان شهرداری ارائه دهند تا شهردار اجرایی کند . 
شهردار دهدشت با بیان این که نارضایتی این طیف از شهردار منجر به استیضاح هم شده بود ، گفت : اما استیضاح رای نیاورد و با حمایت طیف اکثریت به کار خود ادامه می‌دهم . 
تخشا افزود : مردم نباید بین شورا و شهرداری گروگان گرفته شوند بنابراین می‌طلبد اعضای شورا یک‌سال باقی‌مانده از این دوره ارتباط با شهردار را قوی کرده و با ارائه طرح و برنامه در کنار مردم و برای خدمت‌رسانی باشند . 
انتهای پیام / 82016 / صا 30 
تبریز شهر بدون گدا و بدون معتاد متجاهر 
شهردار تبریز تبدیل این شهر به شهر بدون گدا و بدون معتاد متجاهر را مرهون فعالیت‌های فرهنگی دانست . 
به گزارش خبرگزاری فارس از تبریز به نقل از روابط عمومی شهرداری تبریز ، صادق نجفی در سی و سومین نشست معاونین و مدیران فرهنگی و اجتماعی کلانشهرها در تبریز ، اظهار داشت : حجم وسیعی از اقدامات فرهنگی شهری توسط شهرداری‌ها انجام می‌شود و نقش شهرداری در اقدامات فرهنگی را نمی‌توان نادیده گرفت . 
وی ادامه داد : هر ساله یک تفاهم‌نامه فرهنگی بین شهرداری تبریز و استانداری امضا می‌شود که با تکیه بر مفاد آن تفاهم‌نامه شهرداری موظف می‌شود حجم وسیعی از اقدامات فرهنگی انجام شده در شهر را عهده‌دار شود . 
وی با اشاره به اهمیت مدیریت واحد شهری خاطرنشان کرد : تاثیرگذاری اقدامات فرهنگی در گرو تحقق مدیریت واحد شهری است و تا زمانی که قانون شهرداری‌ها اصلاح‌نشده و مدیریت واحد شهری ابلاغ نشود اقدامات انجام یافته در شهرداری‌ها و نهادهای دولتی به صورت منسجم انجام نمی‌شود . 
شهردار تبریز ادامه داد : چندین بار از طریق مجمع کلانشهرها مراتب اعتراض خود را به مجلس شورای اسلامی برای اجرایی کردن قانون مدیریت واحد شهری اعلام کرده‌ایم ولی تا به حال نتیجه‌ای حاصل نشده است و تا اجرایی نشدن این قانون نمی‌توانیم کاری بیشتری به ویژه در حوزه فرهنگ پیش ببریم . 
گفتنی است سی و سومین نشست معاونین فرهنگی و اجتماعی شهرداری‌های کلانشهرها و مراکز استان‌های کشور ، به میزبانی معاونت فرهنگی و اجتماعی شهرداری تبریز ، 5 و 6 خرداد‌ماه برگزار می‌شود . 
انتهای پیام / 60002 / صا 
حس توانستن باید در مددجویان تقویت شود 
زهرا یوسفی در گفت‌و‌گو با خبرنگار خبرگزاری دانشجویان ایران ( ایسنا ) ، منطقه اصفهان ، اظهار کرد : بنیاد نیکوکاری دست‌های مهربان از سال 86 فعالیت خود را در تهران آغاز کرده و از سال 91 فعالیت شعب شهرهای دیگر کشور به خصوص اصفهان آغاز شده است . 
وی افزود : تحت پوشش قرار دادن زنان سرپرست خانوار یا زنان بد سرپرست و ایتام از‌جمله فعالیت‌های این بنیاد است به‌علاوه اینکه کمک به ساخت مدرسه ، درمانگاه ، کمک‌هزینه تحصیلی و جهیزیه نیز از دیگر فعالیت‌های این بنیاد نیکوکاری است . 
قائم مقام مدیرکل بنیاد نیکوکاری دست‌های مهربان تصریح کرد : تاکنون در اصفهان یک هزار و 300 مددجو تحت پوشش این بنیاد قرار گرفته‌اند و در اقدامات بعدی در استان اصفهان مدرسه‌سازی در مناطق محروم را آغاز خواهیم کرد . 
هم‌چنین تلاش می‌شود با هماهنگی برخی ارگان‌ها مرکزی برای توانمندسازی زنان بی‌سرپرست و بد سرپرست راه‌اندازی شود تا آن‌ها در این مراکز توانستن را بیاموزند . 
وی تاکید کرد : این بنیاد برای رفع معضلات هیچ محدودیتی ندارد و با هر معضلی که روبرو شود سعی می‌کند که راهکاری برای رفع آن داشته باشد ، به همین منظور به مباحثی همچون آموزش و بهداشت مددجویانمان ورود پیدا کرده‌ایم . 
قائم مقام مدیرکل بنیاد نیکوکاری دست‌های مهربان با اشاره به اینکه باید حس توانستن در مددجویان این بنیاد تقویت شود و تصور این است که این افراد بیش از اینکه فقر اقتصادی داشته باشند فقر فکری دارند ، گفت : باید سطح آموزشی و سواد این افراد را ارتقا بدهیم تا آن‌ها هیچ احساس کمبودی نسبت به دیگران در جامعه نداشته باشند چراکه آن‌ها بیش از فقر اقتصادی فقر فکری دارند . 
یوسفی در ادامه خاطرنشان کرد : یکم تیرماه سال جاری ضیافت افطار با حضور بیش از 600 مدد‌جو از اصفهان در تالار رودکی برگزار خواهد شد و سعی داریم که مددجویان را در این ضیافت به بهترین نحو پذیرایی کنیم . 
انتهای پیام 
عراقچی : کشورهای دارای سلاح‌های هسته‌ای هم‌چنان تخلف می‌کنند 
به گزارش ایسنا ، سید عباس عراقچی ، معاون امور حقوقی و بین‌المللی وزیر خارجه ایران در این نشست گفت : ملت‌ها و دولت‌ها عمیقا نگران تهدید سلاح‌های هسته‌ای موجود در زرادخانه‌های کشورهای هسته‌ای هستند زیرا این تسلیحات می‌توانند بشریت و تمدن بشر را به‌طور کامل نابود کنند . 
او به قدمت 71 ساله مطالبه برای خلع‌سلاح هسته‌ای اشاره کرد و گفت این مطالبه نه تنها در اثر گذشت زمان ضعیف نشده بلکه در سال‌های اخیر با قوت بیش تری در شکل‌های مختلف مطرح و پیگیری شده است . 
معاون وزیر خارجه کشورمان وضعیت جاری در اجرای تعهدات خلع‌سلاح هسته‌ای را نامساعد توصیف کرد و در این زمینه به چند واقعیت به عنوان نمونه اشاره کرد . 
وی گفت : کشورهای دارنده سلاح هسته‌ای با هر ابتکار و پیشنهادی برای شروع مذاکرات بین‌المللی در خصوص خلع‌سلاح هسته‌ای مخالفت می‌کنند در حالی که طبق ماده 6 معاهده منع گسترش سلاح‌های هسته‌ای ( ان . 
پی . 
تی ) تعهد داده‌اند مذاکره در مورد اقدامات موثر برای امحا کامل سلاح‌های هسته‌ای را دنبال کنند . 
او هم‌چنین در این رابطه افزود : برخی کشورهای هسته‌ای با تخلف از تعهدات بین‌المللی خود بودجه‌های کلانی به ارتقا کیفی زرادخانه‌های هسته‌ای‌شان و ساخت انواع جدید سلاح‌های هسته‌ای جدید اختصاص داده‌اند . 
عراقچی تاکید کرد : این وضعیت باعث نگرانی عمیق کشورهای غیرهسته‌ای شده است . 
این دیپلمات ارشد ایرانی کشورهای هسته‌ای را به وفای به عهد و پایبندی به تعهدات خلع‌سلاح هسته‌ای فراخواند . 
وی گفت : بینش و پیش‌فرض آن‌هایی که امنیت را از طریق نگهداری سلاح‌های کشتار جمعی می‌جویند باید تغییر کند . 
نماینده کشورمان در این جلسه گفت : جمهوری اسلامی ایران فعالانه در تمامی تلاش‌های حقوقی و بین‌المللی برای نجات بشریت از تهدید سلاح‌های هسته‌ای مشارکت می‌کند و معتقد است که جامعه بین‌المللی برای دستیابی به خلع‌سلاح هسته‌ای باید رهیافتی جامع مبتنی بر شروع فوری مذاکره و انعقاد یک کنوانسیون بین‌المللی برای امحای کامل سلاح‌های هسته‌ای طی یک دوره زمانی مشخص را در پیش بگیرد . 
به دنبال پیشنهاد دکتر حسن روحانی ، رییس جمهور در سال 1392 در ظرفیت رییس جنبش غیرمتعهدها ، مجمع عمومی سازمان ملل متحد روز 26 سپتامبر را به عنوان روز بین‌المللی امحا کامل سلاح‌های هسته‌ای نام‌گذاری کرد و هر سال در چنین روزی برنامه‌ها و نشست‌های مختلفی برای افزایش آگاهی افکار عمومی از خطرات عظیم ناشی از وجود سلاح‌های هسته‌ای و پیشبرد هدف خلع‌سلاح هسته‌ای برگزار می‌شود . 
انتهای پیام 
ماموریت مطهری و پزشکیان برای تصمیم‌گیری پیرامون کمیسیون‌های دارای عضو مازاد 
نایب رئیس دوم مجلس شورای اسلامی از ماموریت خود و مسعود پزشکیان دیگر نایب رئیس مجلس برای پیگیری و حل مشکل کمیسیون‌های دارای عضو مازاد خبر داد . 
به گزارش خبرنگار پارلمانی خبرگزاری فارس ، محمدرضا پورابراهیمی نماینده مردم کرمان در مجلس شورای اسلامی در نشست علنی امروز ( سه‌شنبه ) پارلمان طی تذکری گفت : ما اکنون لیستی داریم که باید اسامی اخطار و تذکردهندگان براساس آن اعلام شود . 
هیات رئیسه باید چارچوب لیست را رعایت کند . 
وی در ادامه تذکر خود با اشاره به شیوه برگزاری جلسات علنی مجلس دهم اظهار داشت : پرداختن به مسائل جاری کشور کار خوبی است که با دعوت از وزرا صورت می‌گیرد اما این که کمیسیون‌ها به عقب می‌افتند درست نیست و ما باید این موضوع را در دستور کار قرار دهیم . 
پورابراهیمی با بیان اینکه طرح مسائل روز کشور و مشکلات مردم بسیار پسندیده است ، تصریح کرد : ما باید این موضوعات را به صورت ویژه مورد توجه قرار دهیم اما در حالی که اعتبارنامه‌ها به‌سرعت تایید می‌شود باید موضوع تشکیل کمیسیون‌ها نیز به‌سرعت در دستور کار قرار گیرد . 
« ما هر روز می‌آییم و مباحثی را مطرح می‌کنیم اما دستور کاری نداریم ، با روش فعلی هفته آینده نیز نشست‌ها همین گونه خواهد بود و این در حالی است که یک ساعت نشست مجلس هم دارای اهمیت است . 
» 
به گزارش فارس ، علی مطهری نایب رئیس دوم مجلس شورای اسلامی که در غیاب علی لاریجانی ریاست بخشی از نشست امروز پارلمان را برعهده داشت تذکر اول پورابراهیمی را وارد دانست و بر لزوم توجه به لیست برای ارائه تذکر و اخطار تاکید کرد . 
وی پیرامون تذکر دوم نماینده کرمان هم گفت : درباره تشکیل کمیسیون‌ها موضوع باید طبق روال انجام شود ، در ابتدا گزارش اولیه شعبات اخذ و جلسات تشکیل می‌شود پس از آن گزارش دوم نیز ارائه و تصمیم‌گیری نهایی صورت خواهد گرفت . 
نایب رئیس دوم مجلس شورای اسلامی به وجود عضو مازاد در 6 کمیسیون اشاره کرد و اظهار داشت : مسئولیت سه کمیسیون به بنده و سه کمیسیون دیگر نیز به آقای پزشکیان واگذار شده که قرار است طی جلساتی این موضوع حل شود . 
در صورتی که همچنان مشکلات حل نشد جلسات شعب تشکیل و موضوع بررسی می‌شود . 
وی در همین زمینه اظهار داشت : کمیسیون‌هایی که از حد نصاب بالاترند تشکیل جلسه داده و موضوع را بررسی کنند ؛ ما در جلسه امروز بعدازظهر مسئله را دنبال و ان‌شاالله حل خواهیم کرد . 
انتهای پیام / 
زوما شنبه در تهران 
رئیس جمهوری آفریقای جنوبی در پاسخ به دعوت همتای ایرانی خود فردا ( شنبه ) در صدر هیات عالی‌رتبه سیاسی و اقتصادی وارد تهران می‌شود . 
به گزارش خبرنگار گروه سیاست خارجی خبرگزاری فارس ، جاکوب زوما رئیس جمهور آفریقای جنوبی در پاسخ به دعوت همتای ایرانی خود و در راس یک هیات عالی‌رتبه سیاسی و اقتصادی فردا ( شنبه ) وارد تهران می‌شود و قرار است روز یکشنبه با حسن روحانی دیدار و راه‌های گسترش مناسبات تهران - پرتوریا را بررسی کند . 
قرار بود زوما 10 اسفند سال گذشته ( 1394 ) به تهران سفر کند که این سفر به تعویق افتاد و حسین جابری انصاری سخنگوی وزارت خارجه در پاسخ به سوال خبرنگار فارس در خصوص علت تعویق سفر جاکوب زوما رئیس جمهور آفریقای جنوبی به تهران ، عنوان کرد : این سفر قرار بود در این هفته صورت گیرد و هیات‌های مقدماتی آفریقا شامل 6 هیات به تهران سفر کرده و 4 دور گفت‌وگوی مقدماتی برای فراهم کردن مقدمات سفر صورت‌گرفته بود ، در آستانه انجام سفر به دلیل امر فوق العاده‌ای که در قاره آفریقا اتفاق افتاد و تشدید بحران داخلی بروندی و تعهدات زوما به عنوان رئیس اتحادیه آفریقا ، سفر به تهران به تعویق افتاد و رئیس جمهور آفریقای جنوبی قرار شد در راس هیات آفریقایی به بروندی سفر کند تا بحران داخلی در این کشور مهار و از تشدید آن به بحرانی عمیق جلوگیری شود . 
وی با بیان اینکه دولت آفریقای جنوبی درخواست کرد که به علت پدید آمدن این مسئله ، این سفر به تعویق بیفتد ، ادامه داد : گفت وگوها بین ایران و آفریقای جنوبی برای تاریخ جایگزین در حال انجام است و امیدواریم این سفر به‌زودی انجام شود . 
سفر رئیس جمهور آفریقای جنوبی بعد از 37 سال به تهران انجام می‌شود . 
در آبان ماه سال گذشته سیریل رامافوزا معاون اول رئیس جمهور آفریقای جنوبی به دعوت رسمی اسحاق جهانگیری معاون اول رئیس جمهوری اسلامی ایران در صدر هیاتی عالی‌رتبه به تهران سفر کرد و در این سفر مقدمه سفر رئیس جمهور آفریقای جنوبی به تهران را فراهم کرد . 
هیات همراه معاون رئیس جمهور آفریقا متشکل از 160 بازرگان و صاحبان صنایع و سرمایه این کشور بودند که با همتایان ایرانی خود در بخش خصوصی دیدار کردند . 
انتهای پیام / 
دستور ویژه شریعتمداری برای معدوم سازی برنج‌های آلوده 
معاون اجرایی رئیس جمهور دستور داد ، برنج‌های وارداتی باقی‌مانده در انبارهای شرکت بازرگانی دولتی پس از انجام آزمایشات لازم توسط وزارت بهداشت ، در صورتی که برای انسان و دام غیرقابل‌مصرف تشخیص داده شد ، معدوم شود . 
به گزارش خبرنگار حوزه دولت خبرگزاری فارس ، محمد شریعتمداری معاون اجرایی رئیس جمهور دستور داد ، برنج‌های وارداتی باقی‌مانده در انبارهای شرکت بازرگانی دولتی پس از انجام آزمایشات لازم توسط وزارت بهداشت ، درصورتی‌که برای انسان و دام غیرقابل‌مصرف تشخیص داده شد ، معدوم شود . 
متن نامه شریعتمداری به شرح ذیل است : 
وزارت بهداشت ، درمان و آموزش پزشکی 
شرکت مادر تخصصی بازرگانی دولتی ایران 
به استناد بخشنامه‌های شماره 45545/156742 مورخ 20/12/1393 و شماره 45545/4657 مورخ 22/1/1394 معاون اول محترم رئیس جمهور که با توجه به اختیارات تبصره 3 قانون اصلاح قانون تعزیرات حکومتی مصوب 1373 صادر شده است . 
به موجب مقرره اولین جلسه مورخ 29/2/95 کارگروه تنظیم بازار در سال 95 ، در خصوص تعیین تکلیف در خصوص برنج‌های باقیمانده در انبارهای شرکت بازرگانی دولتی ایران تصمیمات زیر ابلاغ می‌گردد : 1 - کارگروه تنظیم بازار نسبت به موضوعاتی که سلامت مردم‌را با خاطر مواجه می‌سازد بسیار حساس بوده و از این رو سازمان غذا و دارو را مکلف می‌نماید تا در خصوص مواردی که سلامت مردم‌را به مخاطره می‌اندازد اقدامات سخت گیرانه‌ای داشته باشد . 
2 - مقرر شد برنج‌های وارداتی باقیمانده پس از انجام فرایندهای پاکسازی مانند بوجاری و اختلاط مجددا توسط وزارت بهداشت مورد آزمایش قرار گیرند و در صورت داشتن شرایط بهداشتی لازم برای مصرف توزیع و باقیمانده برنج‌های غیرقابل‌مصرف خوراکی انسان در صورتی که به لحاظ بهداشتی قابل‌استفاده دام و طیور باشد به عنوان خوراک دام و طیور و در غیر این صورت با رعایت مقررات زیست‌محیطی و سایر مقررات مربوط معدوم شود . 
3 - در خصوص ذخیره‌سازی کالاها مدیران سازمان‌ها و دستگاه‌های ذیربط بایستی چرخش منظم کالاهای ذخیره شده در انبارها و همچنین شرایط نگهداری آن را مورد توجه جدی قرار دهند و کارگروه تنظیم بازار را از وجود دستورالعمل‌های مناسب انبارگردانی ظرف مدت یک ماه مطلع سازند . 
محمد شریعتمداری 
نامه معاون اجرایی رئیس جمهور 
انتهای پیام / 
پس از پیروزی 1 - 0 اتلتیکو بر بایرن . 
گزارش : تاریخ به سود بایرن است یا اتلتیکو ؟ 
. 
شب گذشته در ویسنته کالدرون ، اتلتیکو موفق شد بازی رفت نیمه‌نهایی لیگ قهرمانان را با یک گل از بایرن برده و در یک‌قدمی رسیدن به فینال قرار بگیرد . 
[ گزارش : تاریخ به سود بایرن است یا اتلتیکو ؟ 
] به گزارش " ورزش سه " ، هم اتلتیکو و هم بایرن خوشبین هستند که تیم صعود‌کننده به فینال باشند . 
اتلتیکویی‌ها به صعودشان بسیار امیدوارند و نگاهی به تاریخ این باشگاه نیز نشان می‌دهد که این امیدواری چندان هم بی‌دلیل نیست . 
سفید و سرخ‌های مادریدی تاکنون در مراحل حذفی رقابت‌های اروپایی ، 9 بار بازی رفت را در زمین خود با یک گل پیروز شده‌اند و در 6 مورد به مرحله بعد رفته‌اند . 
از سال 1993 که اتلتیکو در مقابل اوفی یونان با وجود برتری خانگی 1 - 0 در بازی رفت در بازی برگشت حذف شد ، همواره این تیم توانسته با پیروزی 1 - 0 در بازی رفت ، به مرحله بعد صعود کند . 
از سال 93 تاکنون سه بار این اتفاق رخ‌داده است . 
در سوی دیگر اما بایرنی‌ها نیز کاملا به صعودشان به فینال خوشبین هستند چون باواریایی‌ها متخصص عوض کردن شکست 1 - 0 بازی رفت در بازی برگشت هستند . 
بایرن 7 بار در چنین شراطی قرار گرفته و 5 بار صعود کرده است . 
تنها دو بار در سال‌های 1990 و 2014 این تیم نتوانسته چنین کاری را مقابل میلان و رئال انجام دهد . 
از سال 1986 تا به امروز ، 8 بار تیمی که بازی رفت نیمه‌نهایی لیگ قهرمانان را 1 - 0 پیروز شده در نهایت به فینال راه یافته و تنها یک بار تیم 1 - 0 بازنده در بازی رفت ، موفق به فینالیست شدن شده است . 
کم یاب شدن شکر / ادامه احتکار تا محرم ! 
به گزارش ایسنا ، بررسی‌های میدانی نشان می‌دهد که عرضه شکر در مغازه‌ها بسیار کاهش یافته و به‌ندرت شکر در مغازه‌های سطح شهر قابل‌مشاهده است . 
بازار شکر تقریبا از حدود دو ماه پیش و از اوایل تابستان دستخوش تغییرات و نوساناتی شد و به‌یکباره قیمت آن از کیلویی حدود 2300 تومان ابتدا به حدود 3500 تومان و بعد از آن به بیش از کیلویی 4000 تومان رسید . 
این در حالی است که بر اساس قانون و طبق آنچه وزارت جهاد کشاورزی اعلام کرده است قیمت منطقی برای هر کیلوگرم شکر باید حدکثر 2500 تومان باشد . 
تاخیر در واردات شکر یکی از مهمترین دلایلی است که برای افزایش قیمت این محصول و کم شدن آن در بازار عنوان می‌شود . 
بهمن دانایی - دبیر انجمن صنفی صنایع قند و شکر - پیش‌بینی کرده که به‌زودی روند کاهشی پیدا خواهد و شکر به قیمت منطقی خود باز خواهد گشت . 
به گفته وی ، بر اساس قانون قیمت مصوب شکر درب کارخانه کیلویی 2520 تومان است و همه کارخانه‌های فعال شده به همین قیمت محصول خود را روانه بازار کرده و می‌کنند . 
طبق اعلام دانایی ، قیمت این محصول در مراکز عمده‌فروشی می‌تواند تا سه درصد افزایش یابد و به حدود 2600 تومان برسد و قیمت منطقی برای بازار مصرف نیز با افزایش 10 درصدی باید به حدود کیلویی 2900 تومان برسد که پیش‌بینی می‌شود قیمت این محصول به‌زودی به قیمت منطقی خود نزدیک شود . 
دبیر انجمن صنایع قند و شکر تصریح می‌کند که یکی دیگر از عواملی که باعث کاهش قیمت و متعادل‌تر شدن شکر در بازار می‌شود این است که پیش‌از این به دلیل این که برخی مصرف کنندگان مانند شیرینی فروشی‌ها و دیگر صنایع احساس می‌کردند که امکان کمبود در عرضه شکر وجود دارد ، آن را برای یک ماه خود خریداری می‌کردند ، اما هم اکنون که به‌تدریج عرضه شکر تولید داخل در بازار روبه‌افزایش است و چنین نگرانی وجود ندارد و این خود دلیلی برای کاهش قیمت شکر در بازار است . 
اما با وجود این اظهارات و خوش بینی‌هایی که برای کاهش قیمت شکر وجود داشت تاکنون قیمت از ثبات برخوردار نشده و بیش از نرخ مصوب 2500 تومان در اختیار مصرف کنندگان قرار می‌گیرد . 
به گونه‌ای که بررسی‌ها نشان می‌دهد که در حال حاضر عرضه شکر در بازار و مغازه‌ها کم شده و اگر هم در مغازه‌ای عرضه می‌شود نرخ آن 3500 تا 4000 تومان است . 
فروشندگان می‌گویند حدود دو ماه است که به دلیل قیمت بالا و عرضه کم نمی‌توانند شکر خریداری کنند و اگر هم این کار را انجام دهند تقاضای چندانی برای آن وجود نخواهد داشت ، چرا‌که در چنین وضعیتی مردم ترجیح می‌دهند شکر مصرف نکنند و برای همین خرید شکر در چنین وضعیتی برای‌شان همراه با ضرر خواهد بود . 
به گفته مغازه داران ، مسئله اصلی در گرانی شکر این است که عده‌ای تصمیم به عدم عرضه شکرهایشان گرفته‌اند و عملا دست به احتکار زده‌اند . 
آن‌ها معتقدند که این احتکارگران قصد دارند تا ماه آینده و فرا رسیدن ماه محرم محصولاتشان را نگه دارند و بعد با فرا رسیدن ماه محرم که مصرف شکر به‌طور طبیعی افزایش پیدا می‌کند محصولش‌شان را به بازار سرازیر کنند تا سود کلانی بدست آورند . 
در این میان با توجه به گران فروشی و احتکار صورت‌گرفته انتظار می‌رود برای حفظ و حمایت از حقوق مصرف کنندگان دستگاه‌های ذی‌ربط برخوردها و سیاست‌های لازم را به خرج دهند . 
انتهای پیام 
قزوین - همزمان با آخرین روز از هفته جهاد کشاورزی ؛ بهره‌برداری از یک طرح تجمیع آبیاری تحت فشار در شهرستان قزوین آغاز شد . 
به گزارش خبرنگار مهر ، ظهر پنجشنبه طی مراسمی با حضور نیاز‌علی ابراهیمی پاک رییس سازمان جهاد کشاورزی استان قزوین ، داود محمدی نماینده مردم قزوین ، البرز و آبیک در مجلس شورای اسلامی و علیخانی بخشدار مرکزی قزوین بهره‌برداری از یک طرح جهاد کشاورزی در شهرستان قزوین آغاز شد . 
برای اجرای این طرح آب و خاک افزون بر 6 میلیارد و 700 میلیون ریال هزینه شده است . 
با اجرای طرح تجمیع آبیاری تحت فشار ، 25 نفر بهره‌بردار از خدمات آن بهره‌مند می‌شوند . 
اجرای سیستم آبیاری تحت فشار زیر کشت چاه عمومی در سطح 58 هکتار از باغات هلو ، گلابی و آلو در روستای قدیم‌آباد از توابع شهرستان قزوین اجرا شده است . 
مافیای دستفروشی شناسایی شدند 
مدیرعامل سازمان شهربان بر شناسایی مافیای دستفروشی تاکید کرد . 
ابوالقاسم چیذری با اشاره به وضعیت دستفروشان در ایام منتهی به نوروز 95 گفت : در سال‌های اخیر این اولین شب نوروز بود که خیابان‌های 15 خرداد ، چهارراه امیراکرم ، میدان هفت‌تیر و تجریش تا شب تحویل سال از حضور دستفروشان به شیوه گذشته مصون مانده بود . 
وی افزود : البته ما در حاشیه این اماکن ، مکان‌هایی را مشخص کرده بودیم که دستفروشان بدون ایجاد مزاحمت برای مردم و مغازه‌دارها به کسب و کار خود بپردازند ، به عنوان مثال در خیابان 15 خرداد منطقه باب همایون ، در خیابان امیراکرم محدوده‌ای در خیابان برادران مظفر و در تجریش سامانه اتوبوسرانی را برای دستفروشان فراهم کرده بودیم . 
چیذری تمرکز شهربان را بر شناسایی پشت پرده‌ها و مافیای دستفروشی عنوان کرد و ادامه داد : برخی از این مافیا سابقه حضور 5 تا 10 ساله تا مکان مشخصی را دارند و حس مالکیت پیدا کردند . 
برخورد با آنها باعث کاهش مقاومت دستفروشان خواهد شد . 
مدیرعامل سازمان شهربان با اشاره به آموزش نیروهای شهربان نیز تصریح کرد : ما 123 سراکیپ ( فرمانده ) داریم که پنجشنبه‌ها و جمعه‌ها آموزش می‌بینند ، ضمن اینکه نیروهایی نیز داریم که آموزش عمومی می‌بینند . 
وی در بخش دیگری از صحبت‌های خود با اشاره به آخرین وضعیت پرونده سعادت‌آباد گفت : در موضوع کارواش سعادت‌آباد ما با نفس عمل و موضوع چون قانونی بود ، موافقیم ، اما روش را تایید نمی‌کنیم . 
چیذری تاکید کرد : برخورد با متصرف طبق قانون اتفاق افتاد ، اما روش ، ایراداتی داشت . 
مدیرعامل سازمان شهربان با اشاره به فیلم موجود از کارواش سعادت‌آباد توضیح داد : همان طور که اشاره کردم ، 3 نفر از نیروهای ما که چماق داشتند ، شناسایی و به دلیل رفتار غیرحرفه ایشان اخراج شدند . 
2 نفر دیگر از نیروها نیز که با لباس شهربان اقدامات خلاف مقررات انجام داده بودند ، تعلیق هستند . 
وی با تاکید بر این مطلب که هیچ کدام از نیروهای شهربان در آن حادثه زندانی نیستند ، خاطرنشان کرد : روز گذشته دادسرای منطقه 7 برای پاره‌ای توضیحات با موضوع بزه انتصابی ( سرقت ) نیروهای ما را دعوت کردند که باید گفت هیچ مدرکی در این زمینه وجود ندارد ، به همین دلیل 16 نفر از نیروهای ما با قید وثیقه آزاد هستند . 
چیذری با بیان این مطلب که در برخورد با دستفروشان نیروهای شهربان به لحاظ قانونی اجازه حمل گاز اشکاور و باتوم را دارند ، گفت : به دلیل حفظ کرامت شهروندان ، ما به نیروهای معبر باتوم نمی‌دهیم ، اما قانون این اجازه را به ما داده است ، با این حال باتوم و گاز اشکاور در خودروهای شهربان موجود است . 
مدیرعامل سازمان شهربان در ادامه این نشست خبری با بیان اینکه بسیاری از مشاغل مرتبط با دستفروشی و سد معبر به صورت مافیایی اداره می‌شوند ، توضیح داد : به عنوان مثال در شرق تهران فردی شناسایی شده که 30 وانت دارد و 30 فروشنده برای او کار می‌کنند . 
وی ادامه داد : از 500 لبوفروشی که عکاسی و گفتگو کرده‌ایم ، 60 نفر از آنها آدرس یک نفر را داده‌اند . 
چیذری تاکید کرد : با پیگیری‌های صورت‌گرفته ما به سوله‌ای در نزدیکی کهریزک رسیدیم که در آنجا 60 چرخ ویژه لبو شناسایی شد . 
معاون وزیر آموزش و پرورش : واحدهای آموزشی نیمه‌تمام با مشارکت خیرین تکمیل می‌شود دزفول - ایرنا - معاون وزیر آموزش و پرورش و رئیس سازمان نوسازی ، توسعه و تجهیز مدارس گفت : از‌آنجا‌که در شرایط فعلی اعتباری برای تکمیل طرح‌های آموزشی نیمه‌تمام در کشور وجود ندارد لذا این واحدها با مشارکت خیرین تکمیل و به بهره‌برداری می‌رسد . 
به گزارش ایرنا ، مرتضی رئیسی روز جمعه در آیین افتتاح مجتمع ورزشی خیرساز زنده‌یاد حاج کاظم ریسمانسج در دزفول افزود : واحدهای آموزشی نیمه تمامی که به همت خیرین تکمیل و به بهره‌برداری برسد به‌نام فرد خیر نامگذاری خواهد شد . 
وی اشاره‌ای به تعداد طرح‌های آموزشی نیمه‌تمام در کشور نکرد اما از مجلس شورای اسلامی خواست وزارت آموزش و پرورش را با تخصیص بودجه مورد نیاز برای تکمیل و تامین زیر ساخت‌های آموزشی استاندارد یاری کند . 
معاون وزیر آموزش و پرورش با بیان اینکه 30 درصد واحدهای آموزشی در کشور با استانداردهای لازم فاصله دارند بیان کرد : تلاش و همت مضاعف خیرین جهت تامین زیرساخت‌های آموزشی استاندارد برای دانش آموزان کشور نیاز است . 
وی همچنین از دستگاه‌های اجرایی به ویژه شهرداری‌ها خواست با توجه به حجم بالای واحدهای آموزشی فرسوده در کشور در راستای بازسازی این واحدهای آموزشی ، وزارت آموزش و پرورش را یاری کنند . 
رئیسی در ادامه با بیان اینکه هم اکنون 2 ، 5 میلیون دانش‌آموز در سراسر کشور در مدارس خیرساز تحصیل می‌کنند اما همچنان نیاز به ساخت فضاهای آموزشی استاندارد احساس می‌شود اظهار کرد : نقش خیرین مدرسه‌ساز در رفع مشکلات و کمبودهای آموزش و پرورش بسیار مهم ، شاخص و اثر گذار است . 
وی با بیان اینکه برخی دانش آموزان مناطق محروم کشور از امکانات آموزشی مناسب برخوردار نیستند گفت : 30 درصد مدارس و مکان‌هایی که امسال تحویل آموزش و پرورش شدند به همت نهادهای غیر دولتی و عمدتا خیرین مدرسه‌ساز ساخته شده‌اند . 
وی در ادامه با ابلاغ پیام تشکر وزیر آموزش و پرورش به خانواده خیر مدرسه‌ساز ریسمانسج افزود : این خانواده خیر دزفولی تاکنون چندین واحد آموزشی و طرح ورزشی در استان‌های کردستان ، تهران ، البرز و خوزستان ساخته و به آموزش و پرورش اهدا کرده است . 
معاون وزیر آموزش و پرورش از خانواده ریسمانسج به عنوان خیر ملی نام برد و گفت : وزیر آموزش و پرورش رسما از اقدام خیر خواهانه این خانواده تشکر کرد . 
رئیسی در ادامه یکی از بزرگترین ویژگی‌های مردم دزفول را فعالیت‌های خیرخواهانه در امر مدرسه‌سازی نام برد و گفت : مردم دزفول با وجود اینکه در هشت سال جنگ تحمیلی متحمل خسارت شدند و زیر ساخت‌های آنها آسیب دید ، در فعالیت‌های خیرخواهانه از‌جمله مدرسه‌سازی حضور پر رنگ و شاخصی در کشور دارند . 
مجتمع ورزشی زنده‌یاد حاج کاظم ریسمانسج که به همت فرزندان وی در زمینی به مساحت 2 هزار و 400 مترمربع با صرف بالغ بر 40 میلیارد ریال در جوار دبیرستانی به همین نام از این خانواده در جنوب دزفول ساخته شده در آیینی به مناسبت خجسته سالروز میلاد پیامبر گرامی اسلام حضرت محمد مصطفی (ص) به آموزش و پرورش این شهرستان اهدا شد . 
این مجتمع ورزشی استاندارد علاوه بر یک سالن ورزشی مجهز و استاندارد برای ورزش‌های سالنی دارای سالن‌های مجزای کشتی و تنیس روی میز است . 
به همت خانواده ریسمانسنج مرکز نگهداری کودکان اوتیسم خوزستان در اهواز در دست ساخت است . 
6068 خبرنگار : محمدعلی فریدپناه * انتشار : عباسعلی نقی یان 
کارگاه آشنایی با اصول مداخله در بافت سنتی گرگان برگزار شد 
به گزارش خبرگزاری مهر به نقل از روابط عمومی سازمان نظام مهندسی ساختمان گلستان ، مدرسه تقوی در سرچشمه گرگان واقع در بافت سنتی این شهر شاهد برگزاری کارگاه آشنایی با بافت سنتی و اصول مداخله در آن بود . 
در این کارگاه که با همت سازمان نظام مهندسی ساختمان گلستان و با همکاری اداره کل‌های میراث فرهنگی ، صنایع دستی ، گردشگری و راه و شهرسازی این استان برگزار شد ، علاوه بر ارائه مباحث تخصصی در حوزه بافت سنتی از معماران منتخب طراح المان و یادمان‌های شهدای گمنام نیز تجلیل به عمل آمد . 
رییس سازمان نظام مهندسی ساختمان استان گلستان در حاشیه این همایش با اشاره به محلات تاریخی گرگان به عنوان اولین بافت ثبت شده در کشور ، اظهار کرد : مرکز محلات قدیمی با توجه به محوریتی که در گرگان داشته‌اند باید احیا شود و باید همه دستگاه‌ها و خود مردم در این موضوع تلاش کنند . 
سید مجتبی موسوی افزود : اگر تلاش مناسبی و با برنامه‌ای صورت نگیرد شاهد نابودی بافت خواهیم بود . 
وی اظهار کرد : کمیته سیما و منظر شهری در نظام مهندسی ساختمان تشکیل شده است و ما سعی خواهیم داشت در بحث اصلاح نما و ظاهر ساختمان نقش خوبی ایفا کنیم . 
رییس سازمان نظام مهندسی ساختمان استان گلستان اظهار کرد : چندی قبل نیز همایش بازآفرینی شهری نیز به میزبانی این سازمان برگزار شد و این قبیل کارها حاکی از عزم و برنامه هیات‌مدیره نظام مهندسی ساختمان گلستان در اصلاح وضعیت سیما و منظر شهری استان است . 
وی همچنین از برگزاری اولین جلسه هیات‌مدیره سازمان در بافت سنتی گرگان خبر داد . 
در ادامه این نشست مدیر کل میراث فرهنگی ، صنایع دستی و گردشگری استان نیز به بیان وضعیت بافت سنتی گرگان و کارهای انجام شده پرداخت و اظهار کرد : با تفاهم نامه‌ای که با سازمان نظام مهندسی ساختمان گلستان به امضا رسانده‌ایم ، شاهد همکاری‌های علمی ، آموزشی و اجرایی بیشتری خواهیم بود . 
ابراهیم کریمی همچنین با اشاره به ضرورت حفظ بافت‌های تاریخی و سنتی گفت : در عصر حاضر و در کشورهای مختلف بافت‌های تاریخی محل برای جذب گردشگر و توسعه اقتصادی است . 
رایول لوزانو : . 
هیچ تیمی در روش جدید لیگ جهانی راحت نیست / توجهی به خستگی نداریم . 
رایول لوزانو . 
شناسه خبر : 3687395 - پنجشنبه 27 خرداد 1395 - 9:22 . 
ورزش > توپ و تور . 
سرمربی تیم ملی والیبال ایران پیش‌از شروع لیگ جهانی والیبال گفت : در روش جدید برگزاری لیگ جهانی هیچ تیمی کار آسانی ندارد و مدام باید با تیم‌های مطرح دنیا مبارزه کنید . 
به گزارش خبرگزاری مهر ، رایول لوزانو با اشاره به برگزاری رقابتهای لیگ جهانی گفت : من با 12 تیم در دوره‌های مختلف لیگ جهانی بودم و به همین دلیل آرامش کافی دارم . 
4 بار همراه لهستان ، 4 بار با اسپانیا و 3 بار با آلمان و این بار هم با ایران در این مسابقات حاضر هستم . 
وی با بیان اینکه فکر می‌کنم این تجربه باعث آرامش می‌شود تا استرس نداشته باشم ، تصریح کرد : این روش رقابتها برای همه تیم‌ها راحت نیست به‌خاطر اینکه دایم با تیم‌های قوی و دارای رنکینگ بالا مبارزه می‌کنیم و این کار ساده‌ای نیست . 
به خصوص اینکه در بازی‌های هفته نخست در ریو با برزیل ، آرژانتین و آمریکا که تیم‌های قوی هستند ، بازی خواهیم کرد . 
سرمربی تیم ملی والیبال ایران در مورد طولانی بودن راه و خستگی بازیکنان برای رسیدن به برزیل افزود : فکر می‌کنم با توجه به شکل خوبی که پیدا می‌کنیم و مسیر خوبی که قرار گرفته‌ایم ، نباید خیلی به این مسایل توجه کنیم که مسافت طولانی است یا خستگی داریم . 
لوزانو ادامه داد : ما نهایت تمرکزمان روی این است که مسیر خوب خود را ادامه دهیم و شکل خود را پیدا کنیم . 
اولین اولویت تیم ایران این است که روی هدف‌مان تمرکز کنیم که خیلی برای آن زحمت کشیده‌ایم و بازی سختی با برزیل خواهیم داشت که بازی اول است . 
لوزانو درباره بازی مقابل برزیل تاکید کرد : 14 نفری که حالا آورده‌ایم شرایط خوبی دارند . 
دو بازیکنی که همراه تیم نیامدند ( غفور و قایمی ) شرایط خوبی نداشتند و تمرکز تیم روی بازی است و سعی می‌کنیم نمایش خوبی از خود نشان دهیم . 
رقابتهای لیگ جهانی والیبال در سال 2016 از ساعت 21:40 ( به وقت تهران ) روز پنجشنبه با برگزاری دیدار تیم‌های ملی برزیل و ایران در شهر ریو آغاز می‌شود . 
ظریف ماناگوآ را به مقصد کیتو ترک کرد 
وزیر خارجه ایران در ادامه سفر دوره ایش به آمریکای لاتین نیکاراگوئه را ترک و راهی اکوادور ایستگاه سوم این سفر شد . 
به گزارش خبرنگار اعزامی خبرگزاری فارس به ماناگوآ ، محمدجواد ظریف وزیر خارجه کشورمان در دومین مقصد سفرش به 6 کشور آمریکای لاتین دوشنبه شب به وقت محلی وارد نیکاراگوئه شد و در بدو ورود مورد استقبال فرزند دانیل اورتگا رئیس جمهور این کشور و مشاور رئیس جمهور نیکاراگوئه قرار گرفت و مراسم استقبال ویژه‌ای از ظریف در فرودگاه ماناگوآ به عمل آمد . 
ظریف صبح ( سه‌شنبه ) به وقت محلی با حضور در مجلس ملی نیکاراگوئه با نائب رئیس اول مجلس نیکاراگوئه و اعضای گروه دوستی پارلمانی نیکاراگوئه و ایران دیدار و راه‌های گسترش همکاری‌ها به ویژه در زمینه پارلمانی را مورد بحث و تبادل نظر قرار داد . 
رئیس دستگاه دیپلماسی جمهوری اسلامی ایران پس از آن در همایش تجاری ایران و نیکاراگوئه با حضور وزرا ، نهادهای اقتصادی و تجاری از بخش دولتی و خصوصی و شرکت‌های عمده نیکاراگوئه شرکت کرد و به ایراد سخنرانی پرداخت . 
ظریف در ادامه با ساموئل سانتس لوپز همتای خود دیدار و راه‌های گسترش مناسبات دوجانبه را بررسی کرد . 
وزیر خارجه ایران پس از آن در مراسم ضیافت ناهار دولت جمهوری نیکاراگوئه حضور یافت و بعد از آن با دانیل اورتگا رئیس جمهور این کشور دیدار و درباره مناسبات دوجانبه گفت‌وگو کرد . 
اکوادور کشوری در شمال غربی آمریکای لاتین به پایتختی کیتو است و جمعیت این کشور 15 میلیون نفر و زبان رسمی آن اسپانیایی است . 
نظام سیاسی اکوادور ریاست جمهوری است و رافائل کوره آ در حال حاضر رئیس جمهور این کشور است . 
این کشور از سال 1830 مستقل شده و پیش‌از این تاریخ بخشی از مستعمرات اسپانیا و جمهوری کلمبیای بزرگ بود . 
اکوادور از شمال با کلمبیا ، از شرق و جنوب با پرو همسایه است و در غرب آن اقیانوس آرام قرار دارد . 
این کشور همچنین شامل جزایر گالاپاگس در اقیانوس آرام در حدود 965 کیلومتری غرب کشور است . 
اکوادور دارای مساحتی برابر با 256370 کیلومتر مربع می‌باشد . 
در حدود یک هزار ایرانی در اکوادور زندگی می‌کنند که بیشترین تعداد ایرانیان به ترتیب در شهرهای کیتو ، گوایاکیل و کوئنکا حضور دارند . 
وزیر خارجه ایران پس از اکوادور به شیلی ، بولیوی و ونزوئلا سفر خواهد کرد . 
انتهای پیام / 
کشف 10 کیلوگرم ماده مخدر شیشه در بروجرد 
فرمانده انتظامی بروجرد گفت : 10 کیلوگرم ماده مخدر از نوع شیشه در این شهرستان کشف و ضبط‌شده است . 
به گزارش خبرگزاری فارس از بروجرد ، علیرضا دلیری عصر امروز در نشست خبری با اصحاب رسانه این شهرستان اظهار کرد : دو قاچاقچی مواد مخدر با جاسازی مواد مخدر در یک خودرو قصد انتقال آن از استان آذربایجان غربی به استان خوزستان را داشتند . 
وی عنوان کرد : پلیس مبارزه با مواد مخدر شهرستان بروجرد در حالی این دو مجرم سابقه‌دار را دستگیر کرد که مشغول تعمیر خودروی خود در یکی از تعمیرگاه‌های سطح شهر بودند . 
فرمانده انتظامی بروجرد بیان کرد : با دستگیری این دو مجرم سابقه‌دار اعترافاتی از آنها مبنی بر سابقه فعالیت در حوزه مواد مخدر گرفته شده است . 
دلیری ادامه داد : کشف 10 کیلوگرم ماده مخدر شیشه و دستگیری دو مجرم سابقه‌دار در قالب همکاری پلیس مبارزه با مواد مخدر شهرستان بروجرد و استان آذربایجان غربی محقق شده است . 
وی گفت : پلیس مبارزه با مواد مخدر شهرستان بروجرد در کنار توجه به کشف باندهای بزرگ قاچاق مواد مخدر دستگیری خرده فروشان مواد مخدر را نیز در برنامه دارد . 
فرمانده انتظامی بروجرد اظهار کرد : اجرای سیاست آموزشی در مراکز هدف و البته مورد توجه جوانان یکی از اهداف پلیس در مبارزه با مواد مخدر است . 
دلیری تاکید کرد : همچنین دستگیری خرده فروشان مواد مخدر در محله‌های مختلف شهر از دیگر برنامه‌ها و اصول کاری پلیس در حوزه مبارزه با مواد مخدر است . 
وی با تحسین‌برانگیز خواندن فعالیت‌های پلیس مبارزه با مواد مخدر شهرستان بروجرد ادامه داد : پس از دستگیری موتورسواران توزیع‌کننده مواد مخدر ، پلیس فعالیت کاری خود را حول محور دستگیری مهره‌های اصلی فروش مواد مخدر متمرکز می‌کند . 
فرمانده انتظامی بروجرد اعمال قوانین سختگیرانه‌تر در حوزه مبارزه با مواد مخدر را ضروری خواند و افزود : البته نیروی انتظامی در حوزه وظایف خود در زمینه مبارزه با مواد مخدر از هیچ تلاشی فروگذار نمی‌کند . 
دلیری در بخش دیگری از سخنان خود از جمع آوری و انتقال معتادان خیابانی سطح شهر به یک کمپ ترک اعتیاد در این شهرستان خبر داد . 
وی همکاری فرمانداری بروجرد را در تحقق این مهم در خور توجه خواند و اظهار کرد : معتادان خیابانی دیگر به جای انتقال به مرکز استان در شهرستان بروجرد نگهداری می‌شوند . 
وی تاکید کرد : بازخورد و نتیجه این اقدام در مقایسه با انتقال معتادان به مرکز استان آن هم با حذف برخی دوباره کاری‌ها قابل‌قبول و نتیجه بخش‌تر است . 
انتهای پیام / 85012 / ب 30 
اهمیت مراقبت‌های قبل از زایمان برای مادران باردار 
یک متخصص زنان و زایمان با تاکید بر اینکه بانوان باردار باید پزشکان و متخصصان خود را باور داشته باشند ، گفت : حتی مادری که بیماری ندارد ، حتما باید قبل از بارداری به پزشک مراجعه کند . 
به گزارش خبرنگار سرویس سلامت خبرگزاری دانشجویان ایران ( ایسنا ) - منطقه کویر ، دکتر صحبتی در همایش بارداری سالم ، زایمان ایمن که در محل فرهنگسرای کوثر برگزار شد ، اظهار کرد : درد زایمان نشانه خوشایندی برای مادر شدن و تولد فرزند است . 
تمام دنیا تلاش می‌کند تا زایمان‌ها به صورت طبیعی انجام شود . 
زایمان ایمن زایمانی است که در محل مناسبی مانند بیمارستان و با روش زایمانی مناسب انجام شود . 
وی ادامه داد : تاکید می‌شود به دلیل بیماری‌های ارثی ، وضعیت سلامت مادران قبل از بارداری چک شده و برای وی برنامه‌ریزی شود . 
بنابراین مراقبت‌های پیش‌از بارداری بسیار مهم است . 
این متخصص زنان و زایمان گفت : وقتی مادر آگاهی داشته باشد و قبل از زایمان فولیک اسید مصرف کند ، تا 80 درصد مشکلات عصبی کنترل می‌شود ، ساده‌ترین راه این است که با یک مکمل ارزان از پیامدهای مشکل‌ساز جلوگیری شود و این امر خود موجب زایمان ایمن خواهد شد . 
صحبتی افزود : مبتلایان به فشارخون و کسانی که دارو مصرف می‌کنند نباید نا آگاهانه داروی خود را قطع کنند ، بلکه باید به پزشک مراجعه و قبل از بارداری مراقبت‌های لازم را انجام دهند . 
از این رو مادران نباید مراجعاتشان به پزشک را به هفته‌های آخر بارداری محدود کنند . 
از طرف دیگر جریان زایمان ایمن ، بعد از به دنیا آمدن نوزاد تمام نمی‌شود ، بلکه مراقبت‌های پس از زایمان نیز باید انجام شود . 
صحبتی بیان کرد : ایران در منطقه مدیترانه رتبه نخست سزارین و در دنیا بعد از برزیل رتبه دوم را دارا است که این آمار وحشتناک و تکان‌دهنده است . 
در حالیکه در تمام کشورهای توسعه یافته اعتقاد بر این است که از میزان مداخلات پزشکی در حین بارداری و زایمان کاسته شود . 
این متخصص زنان و زایمان یادآور شد : طبیعی بودن روند زایمان ، توانمندسازی مادر ، آزادی عمل و استقلال مادران ، انجام مداخلات براساس اندیکاسیون‌های مشخص و مسوولیت پذیری از اصول بیمارستان‌های دوستدار مادر است . 
صحبتی با اشاره به اینکه دیابت شایع‌ترین عارضه طبی در حاملگی است که 10 درصد آن آشکار و 90 درصد دیابت حاملگی است ، افزود : غربالگری و تشخیص دیابت در بارداری باید برای تمام خانم‌های باردار در اولین ویزیت درخواست شود . 
دیابت آشکار بر جنین ، نوزاد و مادر اثر خواهد داشت . 
بنابراین مادران باید توجه داشته باشند که بعد از زایمان ، دیابت از بین نمی‌رود بلکه ادامه خواهد داشت و باید کنترل شود . 
صحبتی به مراقبت‌های قبل از حاملگی زنان دیابتی اشاره و تصریح کرد : کنترل قندخون ، انسولین درمانی ، مصرف مکمل اسیدفولیک ، بررسی عملکرد کلیه ، کنترل فشارخون ، معاینه چشم و . 
. 
. 
باید حتما قبل از بارداری انجام شود . 
انتهای پیام 
مصادره 13 میلیون دلار از داراییهای ایران در کانادا 
پایگاه خبری تحلیلی انتخاب ( Entekhab.ir ) : دادگاهی در کانادا در ادامه دستبرد کشورهای غربی به اموال کشورمان حکم 
مصادره 13 میلیون دلار از دارایی‌های ایران را در این کشور صادر کرد . 
به 
گزارش انتخاب به نقل از میزان ، روزنامه کانادایی نشنال پست در گزارشی تحت عنوان " دادگاه در 
مورد یک پرونده 13 میلیون دلاری " ، نوشت : این دادگاه حکم داده است از محل دارایی‌ها غیر دیپلماتیک ایران در کانادا به آسیب دیدگان در عملیات گروه‌های ترویستی غرامت داده شود . 
این روزنامه مدعی شده حمایت ایران از برخی اقدامات تروریستی شده است . 
به 
گزارش نشنال پست ، این حکم بر ساختمان‌های دیپلماتیک ایران در اوتاوا اثر نمی‌گذارد ، اما چندین ملک و چندین حساب بانکی غیر دیپلماتیک را در بر می گیرد . 
این نخستین حکمی است که در چارچوب یک قانون ضد تروریستی در کانادا صادر می‌شود . 
دفتر ریاست جمهوری کره جنوبی ادعای اعمال حکومت نظامی را رد کرد 
دفتر ریاست جمهوری کره جنوبی در پی اظهارات رهبر یکی از احزاب اپوزیسیون این کشور مبنی بر احتمال اعلام حکومت نظامی در این کشور ، گفت : این‌گونه اظهارات ، عوام‌فریبی غیرمسئولانه است . 
دفتر ریاست جمهوری کره جنوبی ادعای اعمال حکومت نظامی را رد کرد 
جهان آسیا و اقیانوسیه - همشهری آنلاین : دفتر ریاست جمهوری کره جنوبی در پی اظهارات رهبر یکی از احزاب اپوزیسیون این کشور مبنی بر احتمال اعلام حکومت نظامی در این کشور ، گفت : این‌گونه اظهارات ، عوام‌فریبی غیرمسئولانه است . 
دولت پارک گئون هه ، رئیس جمهور کره جنوبی تحت فشار قرار گرفته و افکار عمومی خواستار استعفای اوست . 
به گزارش ایسنا به نقل از رویترز ، در همین راستا قرار است امروز شنبه 29 آبان در سئول هزاران نفر از معترضان با اعلام استعفای پارک گئون هه بار دیگر به خیابان‌ها بیایند . 
در 24 اکتبر ( سوم آبان ) سال جاری میلادی گزارش شد که چوی سون - سیل دوست صمیمی پارک گئون هه ، پیش‌نویس سخنرانی‌های او را دریافت و آنها را ویرایش می‌کرده در حالی که هیچ سمت دولتی نیز نداشته است . 
او هم‌چنین متهم شد که در عزل و نصب‌های دولتی نیز دست داشته است . 
به دنبال انتشار این گزارش پارک گئون هه رسما اذعان کرد که از چوی برای سخنرانی‌هایش و مسائل دولتی مشورت می‌گرفته و به‌خاطر آن‌که باعث نگرانی مردم شده ، عذرخواهی کرد . 
افشای این مساله اعتراض‌های ضد دولتی گسترده در کره جنوبی را در پی داشته و مردم و احزاب اپوزسیون خواستار برکناری رئیس جمهور هستند . 
تمرکز دولت در سال 95 شتاب در اجرای اقتصاد مقاومتی است 
به گزارش خبرگزاری مهر به نقل از پایگاه اطلاع‌رسانی ریاست جمهوری ، حجت‌الاسلام و المسلمین حسن روحانی امروز یکشنبه در دیدار نوروزی با جمعی از کارگزاران قوا و مدیران دستگاه‌های مختلف اجرایی کشور که در دفتر رئیس جمهور برگزار شد ، از « حمایت از تولید داخلی ، تنظیم برنامه‌ها در جهت رونق اقتصادی در همه بخش‌ها همزمان با حفظ روند کاهنده تورم ، ایجاد اشتغال مولد برای جوانان ، تعامل سازنده با جهان و جذب سرمایه و فناوری‌های نوین به کشور » ، به عنوان نکات مورد تاکید در سیاستهای اقتصاد مقاومتی نام برد . 
وی با تاکید بر اینکه رویکرد عملیاتی دولت یازدهم در حوزه اقتصاد ، مبتنی بر بندهای اقتصاد مقاومتی بوده و این روند با قدرت بیشتری در فرصت پساتحریم ادامه خواهد یافت ، افزود : اقتصاد مقاومتی با رویکرد درون‌زا و برون‌نگر ، اقتصادی توانمند و تاثیر ناپذیر از تهدیدات خارجی ، اما بهره‌مند از سرمایه و فناوری است . 
روحانی اظهارداشت : در همین چارچوب ، تلاش دولت در سال 95 بر ادامه اجرا و عمل به سیاستهای اقتصاد مقاومتی متمرکز خواهد بود و بی‌تردید هدایت و حمایت رهبر معظم انقلاب و همدلی و همراهی قوا ، نهادها و دستگاهها و پشتیبانی مردم ، سالی توام با رشد اقتصادی و رفاه بیشتر برای ایران اسلامی را رقم خواهد زد . 
رئیس جمهور در ابتدای سخنان خود نیز با اشاره به اینکه امسال در آغاز و پایان متبرک به‌نام مبارک حضرت زهرای اطهر (س) است ، گفت : مردم ایران در سال گذشته ، صفحات جدیدی در موفقیت‌های خود گشودند و این روند امسال به برکت حضرت زهرا (س) شتاب بیشتری می‌گیرد . 
وی از توافق هسته‌ای و زفع تحریم‌های ظالمانه و همچنین حضور حماسی مردم در انتخابات مجلس شورای اسلامی و مجلس خبرگان به عنوان نمونه‌هایی دیگر از موفقیت‌های سال 94 یاد کرد که با هدایت‌های رهبر معظم انقلاب و حضور و پشتیبانی مردم تحقق یافت . 
روحانی گفت : در سایه هدایت رهبر انقلاب ، همدلی ، همزبانی و وحدت مسئولان و مردم ، پرونده هسته‌ای بسته و تحریم‌های ظالمانه علیه ملت ایران برچیده شدند و فعالیت هسته‌ای به نمادی برای همکاری جهان با ایران تبدیل شد و این یک پیروزی بزرگ برای ملت ایران بود . 
رئیس جمهور هفتم اسفندماه و حماسه‌آفرینی ملت بزرگ ایران در این روز را پیام روشن قدرت ملی و ثبات و آرامش در ایران اسلامی به جهانیان ذکر و تصریح کرد : انتخابات هفتم اسفندماه تجلی اراده ملی در اداره امور کشور و برگ زرین دیگری بر مردم‌سالاری دینی در جمهوری اسلامی ایران بود . 
وی در پایان ابراز امیدواری که با وحدت و همدلی همه قوا و نهادها تحت هدایت‌ها و حمایت مقام معظم رهبری ، مشارکت عموم مردم و بویژه کارافرینان و فعالان بخش خصوصی ، سال 95 سالی پربار و افتخارآفرین برای کشور تبدیل شود . 
مسابقه طراحی پوستر کتاب سال دانشجویی فراخوان داد 
فراخوان مسابقه طراحی پوستر جشنواره کتاب سال دانشجویی اعلام شد . 
به گزارش ایسنا ، در این فراخوان از تمام طراحان دعوت می‌شود تا با موضوع « جشنواره کتاب سال دانشجویی » به خلق پوستر بپردازند . 
برای شرکت در مسابقه ، ضروری است طراحان ابتدا شرایط و مقررات شرکت در مسابقه را به صورت کامل مطالعه و در صورت تایید ، فرم ثبت‌نام را تکمیل کنند و آن را با آثار خود به ایمیل سازمان به آدرس info@isba.ir ارسال کنند . 
شرکت در این مسابقه برای همه آزاد است و آثار ارسالی باید با موضوع جشنواره کتاب سال دانشجویی طراحی شود . 
طراحان باید از عنوان بیست و سومین دوره جشنواره کتاب سال دانشجویی و دومین دوره انتخاب کتاب سال دانشجویان فارسی‌نویس در طراحی آثار استفاده کنند . 
هر طراح می‌تواند حداکثر با ارائه سه اثر در این فراخوان شرکت کند . 
طراحان باید از لوگوهای دبیرخانه کتاب سال دانشجویی در آثار استفاده کنند . 
استفاده از حروف انگلیسی در طراحی پوستر بدون مانع است . 
پوسترها به صورت عمودی و در سایز 70 × 50 سانتی‌متر به صورت jpg با رزولوشن dpi 70 آپلود می‌شوند . 
درج نام طراح در نامگذاری فایل‌های ارسالی ضروری است . 
هیات داوران سه اثر را به عنوان برگزیده انتخاب می‌کند و در نهایت یک اثر به عنوان برنده فراخوان مورد تقدیر قرار خواهد گرفت . 
به سه نفر اول برگزیدگان فراخوان ، لوح تقدیر و و جوایزی از سوی سازمان انتشارات جهاد دانشگاهی اعطا می‌شود . 
سه نفر برگزیده آثار خود را در اندازه 70 × 50 سانتی‌متر با فرمت‌های tif ; psd و مود cmyk به صورت DVD همراه با شناسنامه اثر به آدرس دبیرخانه ارسال کنند . 
دبیرخانه می‌تواند از پوسترهای سه نفر برگزیده استفاده کند و ارایه این آثار به جشنواره‌ها و سایر مراکز ، غیرقانونی تلقی می‌شود . 
علاقه‌مندان برای کسب آگاهی بیشتر از اهداف و ضرورت‌ها و پیشینه جشنواره کتاب سال دانشجویی می‌توانند به سایت www.isba.ir مراجعه کنند . 
شرکت‌کنندگان می‌توانند فرم ثبت‌نام و تصاویر آثار خود را به ایمیل info@isba.ir با عنوان طراحی پوستر جشنواره کتاب سال دانشجویی ارسال کنند . 
از جوایز در نظر گرفته‌شده برای این دوره می‌توان به اهدای 10 میلیون ریال کارت هدیه به همراه لوح تقدیر و گواهی شرکت به نفر اول ، سه میلیون ریال کارت هدیه به همراه لوح تقدیر و گواهی شرکت به نفر دوم و سه میلیون ریال کارت هدیه همراه لوح تقدیر و گواهی شرکت به نفر سوم اشاره کرد . 
شروع ثبت‌نام و ارسال آثار از طریق سایت از اول خردادماه آغاز می‌شود و تا 30 تیرماه سال جاری ادامه دارد . 
انتهای پیام 
گزارش اسپوتنیک از جزئیات عملیات آزاد سازی موصل 
تهران - ایرنا - « هلگرد حکمت » نماینده دولت منطقه‌ای کردستان عراق همزمان با تدارک ارتش عراق و متحدان پیشمرگه آن برای آغاز حمله‌ای گسترده به موصل علیه تروریست‌های داعش ، جزئیات این عملیات را تشریح کرد . 
به گزارش روز سه‌شنبه خبرگزاری اسپوتنیک ، وی گفت که قرار است 50 هزار سرباز عراقی با حمایت 20 هزار نیروی پیشمرگه ، 10 هزار ترکمن و اعضای قبایل سنی در این عملیات شرکت کنند . 
وی افزود : ارتش عراق و قبایل سنی در صف مقدم این حمله قرار دارند و نیروهای پیشمرگه و ترکمن در ستون‌های آخر قرار می‌گیرند . 
حکمت با اعلام اینکه جنگنده‌های ائتلاف ضد داعش به رهبری آمریکا مسئولیت حمایت هوایی این عملیات را برعهده دارند ، اضافه کرد : نیروهای پیشمرگه گفته‌اند وارد مرکز شهر موصل نمی‌شوند و استدلال‌شان نیز این است که صحیح نیست که کردها کنترل یک شهر عربی را در دست گیرند . 
وی یادآور شد که ائتلاف مزبور علاوه بر حملات هوایی ، از نیروهای عملیاتی حمایت لجستیکی به عمل می‌آورد . 
حکمت گفت : ارتش عراق برای بیرون راندن کامل تروریست‌های داعش از شهر موصل به حدود یک سال زمان نیاز دارند . 
وی افزود : نیروهای پیشمرگه که در حال حاضر حومه‌های غربی ، شمالی و شرقی شهر را در کنترل دارند ، به طرف مرکز شهر پیشروی می‌کنند و ارتش عراق نیز اکنون بر حومه‌های جنوبی و جنوب شرقی و اطراف شهر مخمور تسلط دارند . 
وی یادآور شد که ارتش عراق به‌تازگی « عمر الشیشانی » یکی از فرماندهان برجسته میدانی داعش را به هلاکت رسانده است . 
حکمت گفت : آمریکایی‌ها علاقه‌ای به ایده بغداد برای شرکت نیروهای حشد الشعبی در عملیات آزادسازی شهر موصل که عمدتا سنی‌نشین هستند ، ندارند . 
وی افزود : آمریکایی‌ها از سوی دیگر از شرکت نیروهای ترکمن که آموزش دیده ترکیه هستند ، در این عملیات استقبال می‌کنند . 
حکمت گفت که ترکیه نیز به نوبه خود با مشارکت نیروهای ایزدی سنجار و نیروهای مرتبط با حزب کارگران کردستان ترکیه ( پ ک ک ) مخالف است . 
در همین حال ، « آیدین معروف » هماهنگ‌کننده جبهه ترکمن‌های عراق در اربیل گفت که عملیات بیرون کردن تروریست‌های داعش از حومه موصل از قبل آغاز شده است . 
وی افزود : آنچه هنوز نمی‌دانیم این است که چه زمانی دقیقا عملیات آزادسازی خود شهر آغاز می‌شود . 
معروف گفت : قبل از این رویداد ، همه نیروهای شرکت‌کننده در عملیات باید به توافق دست یابند . 
وی افزود : ما ترکمن‌ها به‌طور قطعی در این عملیات شرکت می‌کنیم ، زیرا بیش از نیم میلیون از مردم ما در این شهر زندگی می‌کنند و آزاد کردن آنها ، مهمترین اولویت ماست . 
خاورم * * 9109 * * 1144 
هوای اصفهان در هفته جاری بدون بارش و وزش باد خواهد بود 
حسن خدابخش در گفت‌وگو با خبرنگار مهر با اشاره به وضعیت جوی استان اصفهان در هفته جاری ، اظهار داشت : در دو روز اول هفته کمی با افزایش دما و جو پایدار مواجهیم اما از روز دوشنبه تا چهارشنبه کمی با تغییرات و جوی ناپایدارتر از دو روز اول روبرو می‌شویم . 
وی بیان داشت : هرچند طی دو روز آخر هفته دمای هوا کاهش می‌یابد اما شاهد بارندگی در این هفته نخواهیم بود . 
رئیس پیش‌بینی اداره‌کل هواشناسی استان اصفهان اعلام کرد : تا فردا هوای اصفهان به دلیل جو پایدار کمی غبار‌آلود خواهد بود و این در حالی است که روز دوشنبه به دلیل ورود موجی ناپایداری کمی از این غبار کاهش می‌یابد اما در روز سه‌شنبه که مصادف با روز تاسوعا است هوای اصفهان غبار‌آلود پیش‌بینی می‌شود . 
وی اعلام کرد : غبار هوا به گونه‌ای نیست که هوا را حتی برای گروه‌های حساس ، ناسالم کند و در روز چهارشنبه کمی از غبارآلودگی کاهش خواهد یافت . 
خدابخش با اعلام اینکه در این هفته وزش باد ملایم در شهر اصفهان خواهیم داشت ، اضافه کرد : در مناطق شمال شرق به سمت اردستان با وزش باد شدید مواجهیم که شاید گرد و خاک هم به‌دنبال داشته باشد . 
وی گفت : بارندگی در این هفته برای اصفهان پیش‌بینی نمی‌شود بلکه تنها شاهد بارش چند قطره در ارتفاعات آن هم ارتفاعات غرب خواهیم بود که قابل‌توجه نیست و در پیش‌بینی‌های این هفته ذکر نشده است . 
پیش بازی منچستریونایتد - برنلی 
به گزارش ورزش سه ، شاگردان آقای خاص که در هفته‌های اخیر در لیگ برتر نتایج خوبی کسب نکرده‌اند ، با بردی که چهارشنبه شب مقابل سیتی به دست آوردند امیدوارند بتوانند در لیگ برتر نیز درخشان ظاهر شده و نتایج خوبی کسب کنند . 
شیاطین سرخ در حال حاضر در رده هفتم جدول قرار گرفته‌اند و با صدر جدول ، 6 امتیاز فاصله دارند . 
این اختلاف همچنان قابل جبران است و مورینیو نیز امیدوار است تیمش بتواند این اختلاف را حفظ و سپس کاهش دهد . 
در سوی دیگر برنلی با 10 امتیاز در رده چهاردهم جدول قرار گرفته و با کسب یک پیروزی می‌تواند چندین پله جایگاهش را تغییر دهد . 
فاصله کم امتیازات باعث شده تا کوچکترین تغییر امتیازی در جدول باعث جابه‌جایی بسیاری از تیم‌ها شود . 
در 5 تقابل اخیر دو تیم ، 3 پیروزی برای یونایتد ، 1 تساوی و 1 پیروزی برای برنلی به‌ثبت‌رسیده است . 
همچنین یونایتد در 12 بازی در الدترافورد مقابل برنلی شکستی متحمل نشده و 8 پیروزی و 4 تساوی نتیجه تلاش خانگی آنها بوده است . 
هنریک مخیتاریان با وجود پشت سر گذاشتن مصدومیت ، همچنان در لیست مورینیو قرار نگرفته و جایی در بازی مقابل برنلی نخواهد داشت . 
ترکیب احتمالی : 
راهیابی ورزشکار عنبرآبادی به مسابقات کشوری اسکیت 
رئیس اداره ورزش و جوانان عنبرآباد گفت : فاطمه جهان بینی ورزشکار عنبرآبادی با قهرمانی در مسابقات اسکیت استان کرمان به مسابقات کشوری راه یافت . 
به گزارش خبرگزاری فارس از عنبرآباد ، ظهر امروز مراسم استقبال از ورود فاطمه جهان بینی ورزشکار عنبرآبادی برگزیده در رشته اسکیت قهرمانی استان و انتخابی کشوری با حضور مسوولان ورزش شهرستان برگزار شد . 
رئیس اداره ورزش و جوانان عنبرآباد در حاشیه مراسم استقبال از این ورزشکار اظهار داشت : فاطمه جهان بینی ورزشکار پرتلاش عنبرآبادی موفق به کسب مقام اول مسابقات اسکیت در حرکات نمایشی قهرمانی استان شد . 
مهدی ارمبین بیان داشت : این مسابقات طی مدت سه روز در استان کرمان با حضور 12 شرکت‌کننده برگزار شد که ورزشکار عنبرآبادی موفق به کسب مقام اول شد . 
وی افزود : در گذشته هم در بخش بانوان ، ورزشکاران مدال آفرین داشته‌ایم و امید است که در آینده شاهد موفقیت‌های بیشتر جوانان در قسمت بانوان باشیم . 
رئیس اداره ورزش و جوانان عنبرآباد از مربیان زحمتکش ورزش بانوان که برای رشد و توسعه ورزش شهرستان تلاش می‌کنند ، تقدیر کرد . 
انتهای پیام / 80004 / ط 20 
ترامپ : کیم جونگ اون را به آمریکا دعوت می‌کنم . 
ترامپ گفت که اگر رییس جمهور شود از رهبر کره شمالی در آمریکا برای مذاکره استقبال خواهد کرد . 
به گزارش ایرنا ، به نقل از بیزینس اینسایدر ، دوتالد ترامپ ، نامزد جمهوری‌خواه انتخابات ریاست جمهوری آمریکا در جمع حامیانش در آتلانتا گفت که اگرچه به دیدار کیم جونگ اون ، رهبر کره شمالی در پیونگ یانگ نمی‌رود اما می‌تواند میزبان وی در آمریکا برای مذاکره باشد ، البته بدون هیاهوهای دیدارهای سنتی . 
وی افزود : اگر به اینجا بیاد پذیرای او خواهم بود . 
اما میزبان یک ضیافت رسمی برای او نظیر چین یا دیگر کشورهای رقیب نخواهم بود . 
سفیر کره شمالی در مقر سازمان ملل متحد در ژنو اظهارات ، دونالد ترامپ را برای مذاکره با کیم جونگ اون کم‌اهمیت دانست و آن را یک ژست تبلیغاتی نامید . 
کاخ سفید پس از ابراز تمایل ترامپ به مذاکرات با کیم جونگ اون اعلام کرد آمریکا آماده مذاکره با کره شمالی است اما پیش‌از آن پیونگ یانگ باید تعهد خود را به خلع‌سلاح هسته‌ای نشان دهد . 
جابجایی بیش از یک هزار نفر در مسیر دریایی خصب - قشم 
به گزارش ایسنا ، سید باقر موسوی طی نشستی به بیان گزارش عملکرد بنادر قشم در بخش‌های کالا و مسافر طی 9 ماه نخست سال 95 پرداخت و اظهار داشت : طی این مدت ، 4 میلیون و 803 هزار و 10 تن انواع کالاهای نفتی و غیر نفتی تخلیه و بارگیری شد . 
وی افزود : از این رقم ، 4 میلیون و 720 هزار و 830 تن مربوط به مواد غیر نفتی و 82 هزار و 180 تن به فرآورده‌های نفتی اختصاص دارد . 
مدیر اداره بنادر و دریانوردی قشم ضمن اشاره به جابجایی 132 هزار و 284 تن کالای صادراتی و وارداتی از طریق بنادر این جزیره از آغاز سال جاری تا ابتدای دی ماه جاری ، سخن به میان آورد و افزود : حجمی بالغ بر 72 هزار و 662 تن کالای صادراتی و 59 هزار و 662 تن محموله‌های وارداتی طی این مدت جابجا شده است . 
موسوی عمده این محموله‌های تجاری را مربوط به کالاهای غیرنفتی همچون مواد معدنی ، لوازم الکتریکی و لوازم خودرو اعلام کرد . 
وی حجم عملیات کابوتاژ کالاهای غیرنفتی در بنادر جزیره قشم را 4 میلیون و 564 هزار و 610 تن اعلام کرد . 
این مقام مسئول همچنین در بخش دیگری از سخنان خود اظهار کرد : از ابتدای سال جاری تاکنون ، ترابری 10 میلیون و 157 هزار و 683 نفر - سفر در بنادر قشم به‌ثبت‌رسیده است . 
وی به عملکرد خط مسافری بین‌المللی خصب - قشم نیز اشاره کرد و افزود : با گذشت پنج ماه از راه‌اندازی این خط ، یک هزار و 13 نفر مسافر در این مسیر دریایی جابجا شده‌اند . 
مدیر اداره بنادر و دریانوردی قشم گفت : از ابتدای سال جاری تاکنون ، یک میلیون و 622 هزار و 682 دستگاه خودرو از طریق بنادر پهل و لافت انجام شده که نسبت به مدت مشابه سال گذشته 6 درصد رشد داشته است . 
این مقام مسئول از تخلیه و بارگیری 6 هزار و 106 TEU کانتینر در 9 ماهه سال جاری در بنادر بهمن و کاوه قشم خبر داد . 
موسوی در همین رابطه خاطرنشان کرد : طی 9 ماهه نخست سال جاری ، تردد 202 هزار و 488 فروند شناور به جزیره قشم به ثبت رسید که از این میزان 108 فروند شناور بالای یک هزار تن بوده است . 
مدیر اداره بنادر و دریانوردی قشم در پایان گفت : از این تعداد ، 133 هزار و 158 فروند شناور باری و 69 هزار و 330 فروند شناور مسافری بوده است . 
انتهای پیام 
حمله وزیر دولت سابق به رسانه‌های حامی دولت 
به گزارش ایسنا ، اسدالله عباسی ، نماینده رودسر و املش در مجلس در پاسخ به این سوال که آیا حقوق‌های نامتعارف فقط مربوط به دولت روحانی است یا در دولت احمدی‌نژاد نیز امثال این حقوق‌ها دریافت شده است ، به عصر ایران گفت : رسانه‌های حامی دولت روحانی در حال فرار رو به جلو هستند و به جای این که واقعیت‌ها را منعکس کنند ، توجیهاتی برای خودشان می‌سازند و می‌خواهند افکار عمومی را به سمت و سویی دیگری بکشانند . 
وزیر تعاون دولت احمدی‌نژاد با بیان این که رسانه‌ها یا دولت اگر هم مصداقی در مورد حقوق‌های دولت احمدی‌نژاد دارند ، بگویند ، ادامه داد : اتفاقی که افتاده این است که مدیرانی که در دولت یازدهم منصوب شدند ، دچار خطاهای فاحش حقوقی شده‌اند و نباید به واسطه آن دیگران را متهم کنند . 
عباسی با بیان این که اگر مدیرانی در دولت احمدی‌نژاد حقوق‌های نامتعارف گرفته‌اند باید مشخص و نامشان برای افکار عمومی ذکر شود ، گفت : دستگاه‌های نظارتی نظیر سازمان بازرسی کل کشور و دیوان محاسبات باید به وظایف‌شان به‌درستی عمل کنند و مدیرانی را که حقوق‌های نامتعارف در این دولت و دولت‌های قبل گرفته‌اند ، مشخص و به مردم معرفی کنند . 
عضو کمیسیون آموزش و تحقیقات ادامه داد : شاید در دولت احمدی‌نژاد نیز از این قبیل حقوق‌ها پرداخت شده باشد ولی به این شکل و وسعت نبوده است . 
در دو ، سه سال اخیر عده‌ای عطش مالی و اقتصادی داشتند و این عطش باعث شد این حقوق‌ها را دریافت کنند . 
وزیر تعاون در دولت دهم در مورد پاداش‌های نامتعارفی که احمدی‌نژاد به برخی وزرا پرداخت کرده است نیز گفت : من ندیدم وزیری در دولت دهم 100 سکه پاداش بگیرد و برای من تاکنون ثابت نشده است . 
اگر دولت احمدی‌نژاد مشکلی داشت باید دستگاه‌های نظارتی مچش را می‌گرفتند و نباید منتظر می‌مانند که بعد از سه الی چهار سال چنین اتفاقی بیفتد و بعد آن را مطرح کنند . 
نماینده اصولگرای مجلس دهم با بیان این که بعید نیست که مدیرانی نیز در دولت احمدی‌نژاد از این حقوق‌ها دریافت کرده باشند ، گفت : این که در دولت قبل چنین چیزی بوده است دلیل نمی‌شود که رفتار دولت یازدهم را توجیه کنیم . 
عباسی در پایان خاطرنشان کرد : ما منتظر گزارش‌های دیوان محاسبات و سازمان بازرسی در مورد حقوق‌های مدیران در دولت احمدی‌نژاد هستیم که آیا مسئولانی در دولت نهم و دهم بوده‌اند که اشتهای حقوق‌های نجومی داشته‌اند یا نه ؟ » 
انتهای پیام 
قهرمانان دور دوم مسابقه آفرود شناخت شدند 
دور دوم مسابقه آفرود قهرمانی کشور در پیست مجموعه ورزشی تختی تهران برگزار شد . 
قهرمانان دور دوم مسابقه آفرود شناخت شدند 
ورزش ورزش‌های دیگر - همشهری آنلاین : دور دوم مسابقه آفرود قهرمانی کشور در پیست مجموعه ورزشی تختی تهران برگزار شد . 
به گزارش روابط عمومی فدراسیون موتورسواری و اتومبیلرانی ، در مسابقه کلاس 1 بین خودروهای تا 2500 سی‌سی ، مسعود مرادی از قزوین اول شد ، احمد قدم گاهی از استان خراسان نفر دوم و رضا رستمی از استان گیلان نفر سوم شدند . 
در کلاس تیمی استان قزوین قهرمان شد . 
در کلاس 2 مسابقه خودروها از 2501 تا 3500 سی‌سی ، فرشاد ابراهیمی از استان قزوین اول شد ، خالد صفایی از کردستان دوم و همچنین مرتضی نوری از استان کرمانشاه نفر سوم شدند . 
در کلاس 3 نیز از 3501 تا 4500 سی‌سی ، صابر خسروی از استان کرمانشاه اول شد ، شبیر محمدی از استان تهران و روح الله عسگرلو از استان زنجان دوم و سوم شدند . 
در کلاس 4 خودروهای 4501 سی‌سی به بالا نیز بهراد طوقی از استان همدان اول شد ، زکریا بهرام میرزایی از استان کرمانشاه و علی نخبه زارع از استان البرز هر دو به مقام دوم رسیدند و سمیع الدین شجاعی مهر از استان همدان نفر سوم شد . 
همچنین بر اساس گزارش هیات برگزارکننده مسابقات آفرود قهرمانی کشور ، در کلاس بانوان الهه کریمی از استان همدان اول شد ، مرجانه باغبانی از استان البرز نفر دوم و لیلا جعفری از استان فارس نفر سوم شدند . 
در کلاس انفرادی Overal هم فرشاد ابراهیمی از استان قزوین اول شد و در کلاس تیمی استان قزوین تیم برتر مسابقات شد . 
پایگاه اطلاع‌رسانی ' آی بی ان نیوز ' ؛ . 
ناکامی سفیر سعودی در حمله به سردار سلیمانی . 
یک پایگاه اطلاع‌رسانی عراقی روز چهارشنبه در خصوص تازه‌ترین مصاحبه سفیر سعودی در عراق با شبکه العربیه نوشت ، ثامر السبهان در پاسخ به سوالی درباره آنچه در فلوجه می‌گذرد ، به قاسم سلیمانی حمله کرد و گروه‌هایی را که با داعش در حال جنگ هستند ، ' میلیشیات ' توصیف کرد و آنان را تروریست خواند . 
به گزارش ایرنا ، یک پایگاه اطلاع‌رسانی عراقی روز چهارشنبه در خصوص تازه‌ترین مصاحبه سفیر سعودی در عراق با شبکه العربیه نوشت ، ثامر السبهان در پاسخ به سوالی درباره آنچه در فلوجه می‌گذرد ، به قاسم سلیمانی حمله کرد و گروه‌هایی را که با داعش در حال جنگ هستند ، ' میلیشیات ' توصیف کرد و آنان را تروریست خواند . 
پایگاه اطلاع‌رسانی ' آی بی ان نیوز ' ( IBNNEWS ) عراق روز چهارشنبه در گزارشی به این موضوع پرداخته است . 
ثامر السبهان سفیر سعودی درحالی به سردار قاسم سلیمانی ، فرمانده محبوب گروه‌های مقاومت و الحشدالشعبی در عراق ، حمله می‌کند که وزیر خارجه عراق ابراهیم جعفری هفته گذشته دوبار و سخنگوی دولت عراق یک بار به این تحرکات رسانه‌ای سعودی‌ها پاسخ داده و رسما اعلام کردند که فرمانده نیروی قدس سپاه بطور رسمی و به درخواست دولت عراق و با آگاهی کامل همه دستگاه‌های حکومتی این کشور در عراق فعالیت مستشاری می‌کند . 
' آی بی ان نیوز ' در گزارش خود به تلاش‌های شکست‌خورده السبهان برای بازدید از زندان ناصریه در استان جنوبی ذیقار ، اشاره کرده است که محل نگهداری زندانیان خطرناک عضو سعودی گروه تروریستی القاعده است و به دلیل مخالفت مسیولان زندان با بازدید وی ، مجبور شد به جای خود کنسول سعودی را به ناصریه بفرستد . 
السبهان از ابتدای ماموریتش وعده داده بود که تروریست‌های سعودی محبوس در زندان‌های عراق ازجمله زندان ناصریه را آزاد خواهد کرد . 
السبهان که در یک دوره زمانی 6 ماهه در عراق ، به بی‌احترامی و عدم رعایت آداب و ادبیات دیپلماتیک در عراق و همچنین دفاع بی‌مهابا از گروه تروریستی داعش ، شهرت یافته ، در گفت‌وگو با شبکه العربیه ، این راهم اضافه کرده که عراقی‌ها با مشکلات فرقه‌ای بزرگی زندگی می‌کنند و دولت سعودی قصد دارد در مبارزه علیه ایدیولوژی افراطی به عراق کمک کند ! . 
سایت آی بی ان در پاسخ به این اظهارات السبهان نوشته است ، ' او یا فراموش کرده یا وانمود می‌کند که نمی‌داند ، اکثر مقتولان و دستگیرشدگان داعشی در جنگ فلوجه تابعیت سعودی دارند که همین یک قلم کافی است دروغ‌های این مرد و اهانت‌هایش به ملت عراق افشا شود ' . 
در ادامه این مطلب آمده است : اکثر محافل پارلمانی و مردمی از دولت عراق خواستار اخراج سفیر سعودی شده‌اند ، چرا‌که او را یک شخصیت مشکوک با‌سابقه مشکوک می‌شناسند . 
او یک افسر امنیتی و مورد حمایت وزیر دفاع سابق آمریکا دیک چنی و دیگر مقام‌های نظامی و امنیتی آمریکا ست و سمت‌های نظامی دیگر وی نیز جملگی ارتباطی با فعالیت‌های دیپلماتیک ندارد . 
این گزارش ادامه می‌دهد که همه اظهارات ثامر السبهان خارج از عرف دیپلماتیک است که به سفرا اجازه دخالت در امور داخلی کشورهایی که در آن کار می‌کنند ، نمی‌دهد . 
سفیر سعودی در بغداد که از حدود 6 ماه پیش در ماه ژانویه 2016 کار خود را به عنوان سفیر در عراق آغازکرده است ، تاکنون با اظهارات و رفتارهایش چندین جنجال برپا کرده و از دولت و وزارت خارجه عراق نیز تذکراتی دریافت کرده است . 
ثامر السبهان از ابتدای شروع عملیات فلوجه در 23 می گذشته و در مدت 23 روز تقلای زیادی کرد تا عملیات را متوقف سازد . 
حمله به مشاوران نظامی ایران که به خواست دولت عراق به این کشور کمک می‌کنند و نیز اتهام‌زنی به نیروهای الحشدالشعبی و پلیس مرکزی عراق ، ازجمله مواردی بوده است که دولت و احزاب و گروه‌های عراقی بارها درباره آن به السبهان پاسخ داده‌اند . 
رسانه‌های سعودی و برخی دولت‌های حاشیه خلیج فارس و نیز رسانه‌های متمایل به سعودی در عراق نیز در تولید و انتشار شایعات و دروغ‌هایی در خصوص آنچه در عملیات فلوجه جریان دارد ، به سفیر سعودی در این راه کمک کرده‌اند . 
بااینحال برغم همه تقلا‌کردن‌های این جریان منطقه‌ای ، نیروهای عراقی روز چهارشنبه به نزدیک‌ترین نقاط مرکزی شهر فلوجه رسیدند و آزادی این شهر در 24 ساعت آینده خیلی دور از ذهن نیست . 
سازماندهی حرفه‌ای نیروهای یگان حفاظت میراث فرهنگی 
به گزارش ایسنا ، « سردار امیر رحمت اللهی » با تاکید بر اینکه باید تراز سازمانی نیروهای یگان حفاظت میراث فرهنگی در حد شئونات آن‌ها افزایش پیدا کند ، گفت : من مصمم هستم تا با آسیب‌شناسی وضعیت موجود و با تشریح اهمیت موضوع ، همکاران مان بتوانند به امر حفاظت از آثار تاریخی پی ببرند ، چون با آموزش توانایی‌ها و استعدادهای افراد بروز پیدا می‌کند و قدرت تفکر و تعلق که مقدمه خلاقیت و باروری است بالا رفته و مهارت ایجاد می‌شود . 
نگاه امروز به آموزش ، تعادل بین پیشگیری و جرم است 
او با تاکید بر هدف‌گذاری هایش در این زمینه ( آموزش و باروری افراد ) ، گفت : مصمم هستم که خلاقیت و باروری و افزایش توانایی‌های افراد را با همکاری همه مدیران سازمان میراث فرهنگی در افراد یگان حفاظت ایجاد کنم . 
در‌واقع در نگاه سنتی به وظایف و ماموریت‌های پلیس ، عمدتا آموزش‌ها متمرکز بر تکنیک‌های دفاعی و تقویت قوای جسمانی بود ، اما در نگرش و رویکردهای جدید نیروی انتظامی آموزش‌ها عمدتا مبتنی بر ایجاد تعادل بین پیشگیری جرم و ایجاد قانون است . 
بنابراین هدف‌گذاری این دوره با این نگرش آغاز شد . 
سردار رحمت اللهی که صبح امروز ( 19 مرداد ) در مراسم اختتامیه کارگاه آموزشی کارگاه اسکورت و نظارت بر جابجایی اشیای فرهنگی در دانشگاه نیروی انتظامی امین سخن می‌گفت ، با بیان اینکه باید جابجایی آثار تاریخی با امنیت مناسب و توسط افراد حرفه‌ای صورت گیرد ، ادامه داد : چند وجهی بودن ماموریت‌ها و وظایف همکاران در یگان حفاظت مسئله ای است که باید به آن پرداخته شود . 
بخشی از وظایف نیروها جنبه حفاظتی از همه اموال سازمان میراث فرهنگی را به صورت شبانه‌روزی دارد . 
بخش دیگری از کارها جنبه انتظامی و بخش دیگر جنبه امنیتی دارند که قانون‌گذار ، جرایم علیه میراث فرهنگی را جزو جرایم علیه امنیت قرار داده و حتی شروع جرم علیه میراث فرهنگی مانند آغاز به کار حفاری در محوطه‌های تاریخی یک جرم محسوب شده و مجازات دارد . 
گردشگران ، جنبه مغفول مانده در دستورالعمل‌های نیروهای مسلح 
فرمانده یگان حفاظت سازمان میراث فرهنگی و گردشگری با اشاره به‌تصریح یک دستورالعمل توسط نیروهای مسلح که تا امروز مغفول مانده و جنبه اطلاعاتی دارد ، گفت : یکی از اهداف مهم و استراتژیک دولت ، توسعه گردشگری و ایجاد جاذبه‌هایی است که بتوانیم سهم خود را در آن افزایش دهیم . 
در این دستورالعمل به‌صراحت قید شده که یگان انتظامی برای تردد و اقامت گردشگران باید با ناجا همکاری داشته باشد . 
وی در بخش دیگری از صحبت‌هایش با اشاره به کاهش احساس امنیت حتی با بروز بزه دیدگی‌های عمومی ناشی از جرایم خود اظهار کرد : این موارد احساس امنیت را کاهش می‌دهد و مستقیما با منافع عمومی ما ارتباط دارد . 
اگر گردشگر خارجی در کشور ما بزه دیده شود یا مورد سرقت یا آسیب‌های دیگر قرار بگیرد همین مقدار کفایت می‌کند که نگاه مثبت نسبت به کشورمان مخدوش شود . 
این وظایف مشابهت زیادی با همکاران نیروی انتظامی دارد و اساسا فلسفه تشکیل نیروی انتظامی در دستگاه‌های کشوری ، واگذاری بخشی از وظایف‌شان بوده تا کار آن‌ها را سبک‌تر کند . 
سردار رحمت اللهی در ادامه به امضای یک تفاهم‌نامه پنج‌ساله با نیروی انتظامی اشاره کرد . 
انتهای پیام 
تمجید سرالکس فرگوسن از آرسن ونگر 
به گزارش ورزش سه ، پس از نتایج ضعیف آرسنال و عدم موفقیت در کسب قهرمانی با وجود افت شدید رقبا ، ونگر به شدت مورد انتقاد هواداران قرار گرفت . 
بسیاری معتقدند که او باید هزینه بیشتری در نقل و انتقالات انجام دهد و بازیکنان بزرگی جذب کند ولی فرگوسن با این عقیده مخالف است . 
او گفت : ونگر عالی بوده است . 
حالا انتقادات از او زیاد شده ولی من او را به‌خاطر اینکه از اصولش پا پس نمی‌کشد ستایش می‌کنم . 
او روی اعتقاداتش می‌ایستد و فکر می‌کنم مربیانی که اینطور هستند ، فوق العاده‌اند . 
وقتی از ثبات صحبت می‌شود ، آرسن هیچگاه سبک بازی تیمش را تغییر نداده است . 
تیم او با بازیکنانی مثل استیو بولد ، مارتین کیون و تونی آدامز که جنگنده‌های فوق العاده‌ای بودند شکل گرفت ولی پس از آن با تیری هانری ، رابرت پیرس ، پتی و ویلتورد ، تغییراتی در آن ایجاد شد . 
فرهنگ تیم به‌کلی تغییر یافت . 
آنها به یک تیم فوق‌العاده تبدیل شدند و تجربه‌ای که آرسن با آن تیم کسب کرد باعث شد تا دیگر سبک بازی تیم‌هایش تغییر نکند . 
همیشه سبک حمله تیم‌های او به این شکل است که بازیکنان بدون توپ فرارهای خوبی انجام می‌دهند و پاس‌های دقیقی برایشان ارسال می‌شود . 
" 
یورو 31 تومان گران شد 
نرخ هر دلار آمریکا برای امروز با 2 ریال کاهش نسبت به‌روز سه‌شنبه 31 هزار و 797 ریال ، پوند انگلیس با 20 ریال افزایش 38 هزار و 917 ریال و یورو با 317 ریال افزایش 35 هزار و 186 ریال ارزش‌گذاری شده و به متقاضیان ارزهای رسمی توزیع می‌شود . 
به گزارش تسنیم ، بانک مرکزی در جریان قیمت‌گذاری 39 ارز بانکی موجود در معاملات امروز ( چهارشنبه 12 آبان ماه ) مرکز مبادلات ارزی نرخ 19 ارز از‌جمله دلار آمریکا را کاهش و نرخ 16 ارز از‌جمله پوند انگلیس و یورو را نسبت به دیروز افزایش داد ولی نرخ 4 ارز ثابت ماند . 
برهمین اساس ، نرخ هر دلار آمریکا برای امروز با 2 ریال کاهش نسبت به روز سه‌شنبه 31 هزار و 797 ریال ، پوند انگلیس با 20 ریال افزایش 38 هزار و 917 ریال و یورو با 317 ریال افزایش 35 هزار و 186 ریال ارزش‌گذاری شده و به متقاضیان ارزهای رسمی توزیع می‌شود . 
در ادامه نرخ سایر ارزهای موجود در مرکز مبادلات ارزی را می‌خوانید ؛ فرانک سوئیس 32 هزار و 668 ریال ، کرون سوئد 3 هزار و 550 ریال ، کرون نروژ 3 هزار و 873 ریال ، کرون دانمارک 4 هزار و 730 ریال ، روپیه هند 476 ریال ، درهم امارات متحده عربی 8 هزار و 658 ریال ، دینار کویت 105 هزار و 112 ریال ، یکصد روپیه پاکستان 30 هزار و 625 ریال ، یکصد ین ژاپن 30 هزار و 625 ریال ، دلار هنگ کنگ 4 هزار و 101 ریال ، ریال عمان 82 هزار و 589 ریال و دلار کانادا 23 هزار و 738 ریال . 
راند آفریقای جنوبی 2 هزار و 336 ریال ، لیر ترکیه 10 هزار و 197 ریال ، روبل روسیه 502 ریال ، ریال قطر 8 هزار و 734 ریال ، یکصد دینار عراق 2 هزار و 732 ریال ، لیر سوریه 150 ریال ، دلار استرالیا 24 هزار و 250 ریال ، ریال سعودی 8 هزار و 479 ریال ، دینار بحرین 84 هزار و 341 ریال ، دلار سنگاپور 22 هزار و 876 ریال و ده روپیه سریلانکا 2 هزار و 148 ریال . 
یکصد روپیه نپال 29 هزار و 778 ریال ، یکصد درام ارمنستان 6 هزار و 694 ریال ، دینار لیبی 22 هزار و 693 ریال ، یوان چین 4 هزار و 701 ریال ، یکصد بات تایلند 90 هزار و 748 ریال ، رینگیت مالزی 7 هزار و 576 ریال ، یک هزار وون کره جنوبی 27 هزار و 645 ریال ، یکصد تنگه قزاقستان 9 هزار و 464 ریال ، افغانی افغانستان 481 ریال ، منات آذربایجان 19 هزار و 181 ریال ، یک هزار روبل بلاروس یک هزار و 674 ریال ، سومونی تاجیکستان چهار هزار و 37 ریال و بولیوار جدید ونزوئلا سه هزار و 188 ریال . 
حکم « جهرمی » اجرا شد 
یک منبع آگاه از مختومه شدن پرونده جهرمی با پرداخت جریمه 8 میلیون تومانی خبرداد . 
به گزارش خبرگزاری موج ، شهریورماه سال 1390 بود که پرونده فساد 3 هزار میلیاردی رسانه‌ای شد . 
عذرخواهی محسنی اژه‌ای از مردم بعنوان عضو شورای پول و اعتبار ، حذف برنامه گفتگوی ویژه خبری با پورمحمدی رئیس وقت سازمان بازرسی کل کشور ، رد دعوت مصاحبه از سوی رئیس وقت بانک مرکزی نخستین حاشیه‌های رسیدگی به این پرونده فساد بزرگ بود . 
اما این پرونده جنجالی زمانی جالب‌تر شد که حکم بازداشت خاوری رئیس وقت بانک ملی ایران صادر و در آذرماه سال 1390 قرارمجرمیت مدیرعامل وقت بانک صادرات ایران هم صادر شد . 
رئیس قوه قضائیه در همان زمان گفت که این فساد در دولت رخ‌داده و کوتاه نمی آئیم اما محمود احمدی نژاد رئیس جمهور وقت برای دولتش خط قرمز تعیین کرد . 
آیت‌الله صادق آملی لاریجانی در پاسخ به اظهارات احمدی نژاد گفت : گفتن خط قرمز توهم است . 
هر مسئولی در این پرونده دخیل باشد محاکمه می‌کنیم . 
اما تمام این حرف و سخن‌ها بر سر فردی به‌نام مه آفرید خسروی بود که سکان هدایت این فساد بزرگ را از طریق شرکتهای صوری امیرمنصور آریا در دست داشت . 
سرمایه آغازین " شرکت توسعه سرمایه‌گذاری امیرمنصور آریا در 28 خردادماه 1385 برابر با 50 میلیون تومان بوده که براساس صورتجلسه هیات‌مدیره همین شرکت در تاریخ 30 بهمن 87 به 20 میلیارد تومان افزایش پیدا کرد . 
شرکت توسعه سرمایه‌گذاری امیرمنصور آریا در سال 89 در اقداماتی مشکوک توانست 9496 درصد از سهام ماشین سازی لرستان ، 952 درصد از سهام گروه صنعتی فولاد ایران ، 95 درصد از سهام مهندسی خط و ابنیه فنی راه آهن ( تراورس ) و 395 درصد از سهام فولاد اکسین خوزستان را خریداری کند . 
در ادامه همین اقدامات مالی مشکوک ، مه آفرید امیرخسروی در 15 مرداد 1390 بازداشت شد ، که یکی دیگر از اتهامات وی ، استفاده از تسهیلات 400 میلیارد تومانی از بانک ملی بود که ارائه این تسهیلات بدون وجود هیچ سند و وثیقه‌گذاری انجام‌گرفته 
بود . 
در مورد این پرونده باید گفت که در ابتدا 32 متهم داشت که در ادامه تعداد متهمان به 39 نفر رسید و پس از 5 ماه در تاریخ 25 تیر آخرین جلسه دادگاه برگزار و سرانجام برای 39 متم این پرونده حکمی 1660 برگی صادرشد . 
در این رای ، مه آفرید خسروی ، آقای بهداد بهزادی مشاور حقوقی مه آفرید ، ایرج شجاعی مدیر مالی شرکت سرمایه‌گذاری امیر منصور آریا و آقای سعید کیانی رضا‌زاده رئیس شعبه بانک صادرات گروه ملی فولاد در پرونده فساد مالی بزرگ به اعدام ، رد مال و جزای نقدی محکوم شدند . 
همچنین مه آفرید خسروی متهم ردیف اول پرونده به پرداخت یک چهارم عواید حاصل از پولشویی به میزان 25 هزار و 729 میلیون و 800 هزار ریال و پرداخت 28 هزار میلیارد و 554 میلیون ریال به بانک‌ها معادل کل ال سی‌های پرونده محکوم شده است . 
پس از فروش اموال مه آفرید خسروی و تسویه بدهی‌هایش حکم اعدام مه آفرید سحرگاه روز شنبه سوم خردادماه 1393 در محل زندان اوین اجرا شد اما خبری از اعدام سه متهم دیگر نشد و همچنان در زندان هستند . 
اما پرونده سایر متهمان این فساد بزرگ که حدود 100 نفر می‌شوند همچنان در حال رسیدگی است . 
یکی از این متهمان مدیران بانک صادرات به ویژه جهرمی رئیس وقت بانک صادرات بود که خردادماه سال جاری بالاخره حکم جهرمی هم صادر شد . 
یک منبع آگاه گفت : حکم جهرمی جریمه 8 میلیون تومانی بوده که پرداخت شد و جهرمی هم نسبت به این حکم اعتراضی نداشته و می‌توان گفت پرونده جهرمی مختومه شده است . 
عضو هیات‌علمی دانشگاه زابل با اشاره به‌روز جهانی زمین پاک به برخی از مشکلات محیط‌زیستی کشور اشاره کرد . 
علیرضا کرباسی در گفت‌وگو با خبرنگار « محیط زیست » خبرگزاری دانشجویان ایران ( ایسنا ) ، احتراق سوخت‌های فسیلی را از مهمترین عوامل آلودگی هوا دانست و گفت : عدم بهینه‌سازی مصرف بویژه در وسایل برقی باعث می‌شود که حجم زیادی از انرژی اتلاف شود و در نتیجه آلودگی هوا را به وجود آورد . 
وی ادامه داد : اگر مصرف در بخش حمل‌و‌نقل ، نیروگاه‌ها و وسایل خانگی بهینه باشد از آلودگی هوا کاسته می‌شود . 
دانشیار دانشگاه زابل در بخش دیگری از سخنانش به آلودگی آب‌ها اشاره کرد و گفت : بخش زیادی از فاضلاب‌های شهری و روستایی تصفیه نمی‌شود و وارد محیط‌زیست می‌شود . 
ریزش فاضلاب بر خاک یا ورود آن به داخل منابع آب‌های سطحی و زیرزمینی باعث می‌شود که آلودگی‌های حاصل از آن به خاک انتقال پیدا کند و از خاک به محصولات کشاورزی که در نهایت مصرف‌کننده آن را مصرف می‌کند . 
کرباسی تاکید کرد : در بخش کشاورزی 90 میلیارد متر مکعب مصرف آب داریم این در حالی است که در بخش خانگی میزان مصرف‌ها بیش از 6 میلیارد متر مکعب نیست ، بنابراین در بحث هدر رفتن آب فقط مصرف‌کنندگان خانگی مقصر نیستند . 
وی همچنین با اشاره به صادرات محصولات کشاورزی که آب زیادی برای کشت آنها مصرف می‌شود ، افزود : باید صادرات این محصولات را کاهش دهیم . 
وی در پایان با بیان اینکه طبیعت ظرفیت محدودی در جذب گازهای گلخانه‌ای دارد ، گفت : این گازهای گلخانه‌ای باعث افزایش دمای زمین و ذوب شدن یخ‌های قطبی می‌شوند و برای جلوگیری از افزایش این گازها باید از جنگل‌ها که چاهک‌های جذب گاز‌های گلخانه‌ای هستند محافظت کنیم . 
انتهای پیام 
پرندگانی که ظاهر و رفتار عجیب دارند ! 
در طبیعت گونه‌های مختلفی از پرندگان با ظاهر و رنگ‌آمیزی بسیار متنوع و گوناگون وجود دارند به طوری که برخی از آنها واقعا بیننده را متحیر و شگفت‌زده می‌کنند . 
به گزارش سرویس محیط‌زیست ایسنا ، برخی از آن‌ها همچون عقاب ، بزرگ و باعظمت هستند و تعدادی نیز ظاهری کوچک و ظریف دارند . 
اما ظاهر برخی از پرندگان در مقایسه با گونه‌های دیگر ، عجیب و غیرعادی است و گاهی حتی ترسناک به نظر می‌رسند . 
سایت نیچر ورلد نیوز برای دوستداران و علاقه‌مندان به حیات وحش پنج نمونه از این پرندگان را که ظاهری نسبتا عجیب دارند معرفی کرده است : 
- رخ کرکس کالیفرنیا : این‌گونه پرنده تقریبا منقرض شده است و اکنون حدود 437 رخ کرکس کالیفرنیایی در جهان وجود دارد . 
سر این پرنده فاقد پر است و همین ویژگی آن را از دیگر پرنده‌ها متمایز کرده است . 
همچنین رخ کرکس کالیفرنیا از گوشت فاسد شده و حیوانات تلف شده تغذیه می‌کنند . 
رخ کرکس کالیفرنیا 
- لک‌لک کفن و دفن ( لک‌لک مارابو ) : با مشاهده این پرنده ممکن است از آن فاصله بگیرید . 
منقار بلند آن‌که برای زیر‌و‌رو کردن زباله‌ها مناسب است کاملا عجیب به نظر می‌آید و جذاب هم نیست . 
هر‌چند این پرنده می‌تواند بدون آنکه خرابکاری کند در میان زباله‌ها جستجو کرده و غذای خود را پیدا کند . 
لک‌لک کفن و دفن 
- پلیکان سفید بزرگ : این پرنده معمولا در مناطق ساحلی دیده می‌شود . 
آن‌ها می‌توانند حیوانات بزرگ را ببلعند و از غذاهای دریایی تغذیه کنند . 
این پرنده اغلب در جنوب شرق اروپا ، آسیا و آفریقا مشاهده می‌شود و در دریاچه‌های کم‌عمق و باتلاق‌ها سکونت دارد . 
پلیکان سفید بزرگ 
- مارگردن آمریکایی : این جانور که « پرنده مار » نیز شناخته می‌شود ، یک پرنده متفاوت و عجیب است و صداهای غیرعادی تولید می‌کند . 
هنگام شنا کردن نیز رفتاری مشابه با مار از خود نشان می‌دهد . 
همچنین منقار تیزی دارد که در به دام انداختن طعمه به این پرنده کمک می‌کند . 
مار گردن آمریکایی 
- قوی سفید کوچک : این‌گونه از پرنده ، سر کوچک و گردی دارد . 
این پرنده یک ویژگی کاملا متفاوت دارد به طوری شکل منقار هر کدام از آن‌ها با دیگری تفاوت دارد . 
پس از تخم‌گذاری آن‌ها همدیگر را به‌آرامی صدا می‌کنند . 
ممکن است این پرنده‌ها عجیب به نظر آیند اما بخشی مهم از اکوسیستم به حساب می‌آیند و وظیفه بشر است تا از آن‌ها در برابر تهدیدها حفاظت کند . 
انتهای پیام 
قوی سفید کوچک 
اولین بیمه تخصصی عمر به‌زودی آغاز به کار می‌کند 
به گزارش خبرنگار مهر ، عبدالناصر همتی در گفتگو با شبکه خبر گفت : بیمه نقش مهمی در کشو از جهت مدیریت ریسک ، تامین و پرداخت خسارات به فعالان اقتصادی و آحاد مردم دارد ؛ به‌عبارت‌دیگر بیمه یکی از صنایع مفید خدماتی است که در سال‌های اخیر در کشور ما پیشرفت خوبی داشته ؛ اما هنوز با سطح مطلوب فاصله زیادی داریم . 
رئیس کل بیمه مرکزی افزود : علت‌های زیادی در این میان وجود دارد ؛ چراکه رابطه مستقیمی بین رشد صنعت بیمه و توسعه اقتصادی کشور وجود دارد ؛ بنابراین نمی‌توان بدون رسیدن به سطح مطلوب اقتصادی ، به سطح مطلوب بیمه برسیم و دلیل دوم را می‌توان عدم توسعه فرهنگ بیمه نام برد ؛ چراکه هنوز مردم به‌طور کامل با مزایای بیمه آشنا نیستند . 
وی دلیل سوم عدم پیشرفت صنعت بیمه را ساختار این صنعت دانست و تصریح کرد : تا چند سال گذشته ، بیمه دولتی بود و خوشبختانه با خصوصی‌سازی صنعت بیمه ، اکنون با رقابت تعداد زیادی ازشرکت‌های بیمه مواجه هستیم که پوشش‌های خوبی به مردم ارائه می‌دهند . 
همتی از عبورضریب نفوذ بیمه به 2 درصد GDP خبر داد و گفت : صنعت بیمه نقش خوبی را در جامعه ایفا می‌کند که صدور 51 میلیون فقره بیمه‌نامه در سال گذشته و پوشش بیمه‌ای 13 هزار کشته 
برف و کولاک در 6 استان 
سخنگوی سازمان امداد و نجات جمعیت هلال‌احمر با اشاره به برف و کولاک در شش استان کشور طی 24 ساعت گذشته ، گفت : اکنون 10 محور از محورهای کشور در حال امدادرسانی است و امدادرسانی‌ها به عملیات برف و کولاک همچنان ادامه دارد . 
به گزارش ایسنا ، سید مصطفی مرتضوی در توضیح عملیات امداد و نجات جمعیت هلال‌احمر از ابتدای طرح امداد نوروزی تا کنون گفت : از 25 اسفندماه تاکنون بیش از 4500 مورد ماموریت از سوی سازمان امداد و نجات جمعیت هلال‌احمر انجام شده است . 
در این راستا بیش از 64 هزار نفر امدادرسانی شده‌اند و بیش از 3100 نفر از مرگ نجات یافته‌اند . 
وی با بیان این که 348 مورد عملیات رهاسازی طی این مدت صورت‌گرفته است ، افزود : بیش از 2000 تن از مصدومان توسط امدادگران جمعیت هلال‌احمر به مراکز درمانی منتقل شده و بیش از 28 هزار تن نیز به صورت سرپایی خدمات لازم را دریافت کرده‌اند . 
به گفته مرتضوی از ابتدای طرح نوروزی تاکنون ، 2100 نفر از هموطنان‌مان اسکان اضطراری یافته‌اند و بیش از 43 هزار نفر نیز از خدمات اسکان موقت نوروزی برخوردار شده‌اند . 
سخنگوی سازمان امداد و نجات جمعیت هلال‌احمر هچنین تعداد ماموریت‌های امداد و نجات در روز گذشته را 231 مورد خواند و گفت : همچنین یک هزار و 899 نفر امدادرسانی شده و 185 نفر نیز از مرگ نجات یافتند . 
طی روز گذشته ، 12 مورد عملیات رهاسازی نیز از سوی امدادگران و نجات‌گران جمعیت هلال‌احمر ثبت شده است . 
برف و کولاک در 6 استان مرتضوی به برف و کولاک شش استان آذربایجان شرقی ، اردبیل ، قزوین ، گیلان ، لرستان و مازندران طی 24 ساعت گذشته اشاره کرد و افزود : اکنون 10 محور از محورهای کشور در حال امدادرسانی است و طی 24 ساعت گذشته 125 نفر در عملیات برف و کولاک جمعیت مورد امداد‌رسانی قرار گرفتند . 
همچنین 27 نفر اسکان اضطراری یافته و 15 خودرو نیز از برف رهاسازی شده‌اند . 
البته امدادرسانی به عملیات برف و کولاک همچنان ادامه دارد . 
3 استان تحت تاثیر سیل و آبگرفتگیوی ، سه استان آذربایجان غربی ، گیلان و مازندران را طی 24 ساعت گذشته تحت تاثیر سیل و آبگرفتگی خواند و افزود : دو روستا طی 24 ساعت گذشته مورد امدادرسانی قرار گرفتند . 
براین‌اساس جمعا 12 نفر در عملیات سیل و آبگرفتگی امدادرسانی و سه تن نیز به مناطق امن منتقل شدند . 
امدادرسانی در شهر سیاهکل ادامه دارد . 
مسمومیت با گاز مونوکسید کربن در قزوین 
سخنگوی سازمان امداد و نجات جمعیت هلال‌احمر همچنین عملیات امدادرسانی به حادثه مسمومیت با گاز مونوکسیدکربن استان قزوین را مورد اشاره قرار داد و گفت : ساعت 4 بامداد امروز به دنبال ثبت گزارش مسمومیت با گاز مونوکسیدکربن در روستای شهیدآباد قزوین ، تیم امدادی جمعیت هلال‌احمر به منطقه حادثه اعزام شد . 
در این حادثه 18 نفر مصدوم شده بودند که چهار نفر توسط امدادگران هلال‌احمر و 14 تن نیز توسط نیروهای اورژانس جهت دریافت خدمات لازم به مراکز درمانی منتقل شدند . 
ایسنا بررسی کرد . 
نگاهی به مرکز نبرد با تروریستها در جنوب حلب / نبرد سرنوشت‌ساز شکل می‌گیرد . 
حلب این روزها قلب تپنده مقاومت در سوریه شده است . 
علیرغم هشدار روسها مبنی بر جدایی گروههای میانه‌رو از جبهه النصره در جنوب حلب اما هنوز این گروهها تمایلی برای جدایی از النصره ندارند و تجرکات دو روز گذشته آنها در جنوب حلب نشان‌دهنده این تمایل بود . 
اگرچه تروریستها موفق شدند دو یا سه روستا را به کنترل خود دربیاورند اما تکلیف آنها با سوریه و جامعه جهانی روشن شد . 
روسها که منتظر فرصت بودند بار دیگر حملات خود را به جنوب حلب تشدید کردند . 
گروه بین‌الملل - حلب این روزها قلب تپنده مقاومت در سوریه شده است . 
علیرغم هشدار روسها مبنی بر جدایی گروههای میانه‌رو از جبهه النصره در جنوب حلب اما هنوز این گروهها تمایلی برای جدایی از النصره ندارند و تجرکات دو روز گذشته آنها در جنوب حلب نشان‌دهنده این تمایل بود . 
اگرچه تروریستها موفق شدند دو یا سه روستا را به کنترل خود دربیاورند اما تکلیف آنها با سوریه و جامعه جهانی روشن شد . 
روسها که منتظر فرصت بودند بار دیگر حملات خود را به جنوب حلب تشدید کردند . 
گزارش رسانه‌های خبری از حلب و حمله جدید روسها حاکی است این حمله موسوم به " گردباد سوخو " به‌دنبال حملات پیشین روسیه موسوم به " طوفان سوخو " آغاز شده است . 
طوفان سوخو چندین ماه پیش با مشارکت گسترده نیروی هوایی روسیه برای انجام عملیات‌های نظامی وهمکاری ارتش سوریه آغاز شده بود . 
پایگاه " شام تایمز " سوریه در این باره نوشت ، روسیه پس از تعیین دو هفته مهلت به مخالفان مسلح سوری برای جدا شدن از جبهه النصره ، پایان دادن به عملیات‌های خود علیه ارتش ، نقض مکرر آتش‌بس و تخریب روستاهای ریف جنوبی حلب در خط ارتباطی العیس - خان طومان ، حملات هوایی خود را آغاز کرد . 
به گزارش ایسنا ، جنگنده‌های روسی طی دو روز گذشته ، حملات سنگین و گسترده‌ای علیه پایگاه‌ها و تجمعات النصره و هم‌پیمانان آنان در ریف شمالی ، جنوبی و غربی حلب تا ریف ادلب انجام دادند که هدف از این حملات ، تخریب مراکز فرماندهی و ارتباطی و انبارهای سلاح و تدارکات بود . 
یک کارشناس نظامی در این باره گفت : « جنگنده‌های روسیه ، برفراز خطوط امداد افراد مسلح به حلب که شامل سه محور اساسی است ، به پرواز درآمده‌اند » . 
نیروی هوایی روسیه با همکاری نیروی هوایی ارتش سوریه ، در دو روز گذشته ، با حملات سنگین ، محورهای ریف شمالی حلب ، دو پایگاه اصلی النصره در منطقه کفر حمره و حریتان را و پایگاه‌ها و تجمعات شبه‌نظامیان هم‌پیمان آنان در عندان ، حیان ، تل مصیبین و مسیر " الکاستیللو " را هدف قرار داد . 
قرار بود روسیه ، روز 25‌ام ماه گذشته ، یعنی همزمان با پایان مهلت سرگیی شویگو وزیر دفاع روسیه برای جدایی مخالفان مسلح از النصره ، حملات خود را آغاز کند که البته با تعیین یک مهلت تازه این حملات به تعویق افتاد ، اما اکنون اظهارات مقامات نظامی روس نشان می‌دهد به دلیل این که مخالفان مسلح دولت سوریه تمایلی به جدایی از هم‌پیمان القاعده‌ای خود ندارند و تلاش می‌کنند با تغییر مواضع تازه مانع هدف قرار گرفتن جبهه النصره شوند ، " گردباد " جدید بدون هشدار قبلی آغاز شده است . 
در حالیکه ارتش سوریه موفق شده است بسیاری از مواقع تروریستها را در سوریه از بین برود پیش‌رویهای تروریستهای جبهه النصره و همفکرانشان این بیم را بوجود آورده بود که روسها از عرصه نظامی ناامید شده‌اند اما حملات اخیر و نشست تهران نشان داد آنها هنوز بطور جدی در عرصه حضور دارند و در حوزه نظامی طرفهای متحد کماکان ارتباط و همکاری تنگاتنگی با همدیگر دارند . 
در این میان ترکیه نیز که این روزها با پیامهای تبریک مختلف قصد دارد نظر روسیه را نسبت به خود و تحرکاتش در حلب جلب کند دست خالی به خانه برگشت و روسها هنوز امیدی به ترکیه برای مشارکت در روند مسالمت‌آمیز حل بحران سوریه ندارند . 
حملات سنگین به جنوب حلب نشان از موفقیت بزرگ در این منطقه دارد و خبرها حکایت از کشته شدن دهها تروریست و فرماندهان آنها در این جبهه دارند . 
حجم سنگینن درگیریها در این منطقه به نحوی است که درگیریها در فاصله یکصد متری انجام می‌شود و اخبار رسیده رسمی حاکی است حملات تروریستها در این محورها می‌رود کامل درهم‌شکسته شود . 
بنابر این گزارش ، " ابویحیی قتاد " فرمانده القاعده در عملیات هجوم روز گذشته به روستاهای القراصی و خلصه در درگیری با رزمندگان مدافع حرم به هلاکت رسیده است . 
درهم‌شکسته شدن تروریستها در این محور به معنای شکست عربستان و ترکیه نیز می‌باشد که ظرف روزها وماههای گذشته خروارها سلاح و تجهیزات در اختیار این تروریستها قرار دادند تا بتوانند به هر شکل ممکن به سوی حلب پیشروی بکنند . 
به‌جرات می‌توان گفت شکست تروریستها در این محور به معنای شکست بزرگ در جبهه تروریسم می‌باشد . 
با پیشرفتهای امروز و دیروز در جبهه جنوبی حلب و ادامه آن می‌شود گفت نشست تهران توانسته است خط دفاعی را در این محور تقویت کرده و پیشرویها را در این محور ممکن کرده است . 
از همین روست که آمریکاییها هم از وضعیت این منطقه و تحولات میدانی بودجود آمده چندان خوشحال نیستند و امیدوارند با فشار بر روسیه تحرکات هوایی روسها را در این منطقه متوقف کنند . 
میدان جنوبی حلب آبستن خبرهای مهمی است که قطعا ظرف روزهای آتی بیشتر در مورد آن خواهیم شنید . 
سیف در پاسخ به مهر اعلام کرد : . 
آمادگی بانک مرکزی برای تمدید بازپرداخت بدهی واحدهای صنعتی راکد . 
ولی‌الله سیف . 
شناسه خبر : 3687283 - پنجشنبه 27 خرداد 1395 - 9:16 . 
استانها > البرز . 
کرج - رییس‌کل بانک مرکزی از اعلام آمادگی بانک مرکزی برای تمدید بازپرداخت بدهی یک‌ساله واحدهای صنعتی راکد خبر داد . 
به گزارش خبرنگار مهر ، « وزارت صنعت به‌تازگی از بانک مرکزی خواسته است تا بدهی هفت هزار و 500 واحد صنعتی راکد را به منظور احیا برای مدت یک‌سال به تعویق بیندازد » خبرنگار مهر در نشست خبری ولی‌الله سیف رییس‌کل بانک مرکزی که شامگاه چهارشنبه پس از کارگروه تسهیل و رفع موانع تولید استان البرز برگزار شد ، با استناد به درخواست وزارت صنعت ، معدن و تجارت به طرح این سوال از سیف پرداخت ؛ که آیا بانک مرکزی با درخواست وزارتخانه موافق است . 
سیف در پاسخ به خبرنگار مهر ، اظهار کرد : بانک مرکزی در جلسات ستاد اقتصادی دولت به این جمع‌بندی رسیده و برای موافقت با این درخواست اعلام آمادگی کرده است . 
وی در ادامه با تاکید بر اینکه تقاصای وزارت صنعت ، معدن و تجارت مورد خاصی ندارد و نظام بانکی از قبل با این درخواست موافقت کرده است ، گفت : دلیل حضورم در کارگروه تسهیل و رفع موانع تولید استان البرز اصرار بر تحقق اهدافی است که مبنی بر این تصمیم اتخاذ شده است . 
بانک مرکزی 16 هزار میلیارد تومان به واحدهای تولیدی کوچک و متوسط اختصاص داده است ، رییس‌کل بانک مرکزی با اشاره به اینکه تصمیم نظام بانکی محدود به 16 هزار میلیارد تومان نیست ، گفت : بانک مرکزی جیره‌بندی و کارهای از این قبیل را به مصلحت اقتصاد کشور و نظام بانکی نمی‌داند . 
سیف در ادامه با تاکید بر اینکه جهت‌گیری‌ها باید بدون ایجاد التهاب منجر به رشد و تولید در کشور شود ، گفت : کارگروه‌های تسهیل و رفع موانع تولید در استان‌ها بازوی اجرایی مناسبی برای نظام بانکی است و مدیران نظام بانکی با مشارکت در کارگروه‌های تسهیل در حقیقت موانع سر راه تولید را بررسی می‌کنند . 
رییس‌کل بانک مرکزی در ادامه سخنان خود با تاکید بر اینکه به‌هیچ‌وجه ما نمی‌گوییم همه واحدهای راکد باید از فیلتر کارگروه تسهیل و رفع موانع تولید عبور کنند ، گفت : نظام بانکی موظف است به همه بانگاه‌های که در این تعریف جا می‌گیرند از‌جمله بنگاه‌های تولیدی کوچک و متوسط که قادرند با تسهیلات بانکی چرخ تولید را به حرکت درآوردند ولو اینکه چک برگشتی یا مطالبات غیرجاری داشته باشند ، خدمات ارایه کند مشروط بر اینکه کارگروه و بانک به این نتیجه رسیده باشد که با این اقدام چرخ تولید کشور به حرکت خواهد افتاد . 
سیف با تاکید بر اشتعالزایی واحدهای تولیدی ، اظهار امیدواری کرد اتخاذ این تصمیمات در سالی که مزین به نام اقتصاد مقاومتی ؛ اقدام و عمل است منجر به رشد اقتصادی کشور شود و نظام بانکی به اجرای تصمیمات اتخاذ‌شده تعهد کامل دارد . 
رییس‌کل بانک مرکزی در پایان گفت : بانک‌ها با تقاصای تمدید یک‌ساله بازپرداخت بدهی بنگاه‌های که بدهی غیرجاری آنها کمتر از یک میلیارد تومان است موافقت می‌کنند تا این واحدها بدون دغدغه چرخ تولید را به حرکت درآوردند این روش بانک‌ها را به صورت مسیولانه در خدمت رشد ، توسعه تولید و افزایش صادرات و ایجاد اشتغال قرار می‌دهد . 
کی روش : باید آشنایی بیشتری با فوتبال اروپا داشته باشیم 
به گزارش خبرنگار مهر ، کارلوس کی روش بعد از پیروزی تیم ملی فوتبال ایران مقابل مقدونیه ، گفت : از تیم ملی مقدونیه و بازیکنان این تیم به‌خاطر فرصتی که برای بازی با تیم ایران ایجاد کردند ، ممنونم . 
مقدونیه تیمی است با سرعت بالا و با بازیکنانی در سطح اروپا که فرصت خوبی برای بازیکنان ما فراهم شد . 
وی افزود : برد همیشه برای ما خوب است ولی مهمتر از آن درسی است که از بازی با مقدونیه گرفتیم . 
سرمربی تیم ملی درباره اینکه ایران چه درسی از مقدونیه گرفت ، تاکید کرد : مطمئنا بازیکنان ما با بازی مقابل تیمی که در اورپا است ، تحت فشار بیشتری بازی کردند . 
ما امروز سعی کردیم یاد بدهیم که بازیکنان زودتر تصمیم بگیرند . 
بازی با مقدونیه تجربه بسیار بزرگی برای شوت زدن ، دریبل زدن و کارهای نهایی بود . 
توانستیم بازیکنانمان را با یک تجربه اروپایی آشنا کنیم . 
کی روش خاطرنشان کرد : بازیکنان ما برای رسیدن به سطح اروپایی باید بیشتر آماده شوند . 
فراتر از نتیجه ، در این بازی درس بزرگی از بعد دریبل زدن و تکل‌های به‌موقع و تصمیم گیری‌های مناسب تجربه بود . 
حتما بازیکنان تیم ملی ایران باید آشنایی بیشتری با فوتبال اروپا داشته باشند . 
تیم ملی فوتبال ایران پنجشنبه شب در دیداری تدارکاتی در مقدونیه موفق شد تیم ملی این کشور را با نتیجه 3 بر یک شکست بدهد . 
روند صعودی طلای جهانی ادامه یافت 
طلای جهانی در معاملات پرنوسان دوشنبه 14 تیرماه نزدیک به بالاترین رکورد دو سال اخیر ماند در حالیکه نقره برای نخستین بار از اواسط سال 2014 به بالای 21 دلار صعود کرد . 
روند صعودی طلای جهانی ادامه یافت 
اقتصاد اقتصاد جهان - همشهری آنلاین : طلای جهانی در معاملات پرنوسان دوشنبه 14 تیرماه نزدیک به بالاترین رکورد دو سال اخیر ماند در حالیکه نقره برای نخستین بار از اواسط سال 2014 به بالای 21 دلار صعود کرد . 
به گزارش ایسنا ، هر اونس طلا برای تحویل فوری در معاملات دوشنبه 14 تیرماه بازار سنگاپور حدود یک درصد افزایش یافت و به 1344.09 دلار صعود کرد . 
بهای معاملات این بازار پس از ثبت رشد 9 درصدی در ماه ژوئن ، روز جمعه 1.5 درصد افزایش یافته بود . 
در بازار نیویورک هر اونس طلا برای تحویل در اوت با 0.7 درصد افزایش ، به 1347.8 دلار رسید . 
بهای معاملات این بازار روز جمعه 18.4 دلار افزایش یافت و در 1339 دلار بسته شد و برای پنجمین هفته متوالی صعود کرد . 
هر اونس نقره برای تحویل فوری در اوایل معاملات روز دوشنبه هفت درصد افزایش یافت و به 21.107 دلار رسید که بالاترین قیمت از ژوییه سال 2014 بود و تا اواسط روز در 20.25 دلار معامله شد . 
سام لاگلین ، معامله‌گر گروه ام کی اس در یادداشتی نوشت : ابهام جهانی به ادامه صعود فلزات ارزشمند کمک خواهد کرد اما نسبت به نوسان شدید بازار این فلزات هشدار داد . 
وی در ادامه افزود : نقره از موقعیت منحصرش به عنوان یک فلز صنعتی در زمان ریسک‌پذیری بازار و یک دارایی امن در زمان بی‌ثباتی وضعیت اقتصادی و سیاسی سود می‌برد . 
طلا در سه ماهه دوم سال 2016 حدود هفت درصد رشد کرد و مجموع رشد قیمت در نیمه اول سال را به حدود 25 درصد رساند که بزرگترین رشد نیم‌سالانه از سال 1979 بود . 
بهای معاملات نقدی طلا هم در نیمه اول امسال بزرگترین افزایش را از سال 1974 به این سو داشت . 
بیشتر این افزایش حاصل تقاضا برای دارایی امن بود زیرا سرمایه‌گذاران در برابر ابهاماتی که بدنبال رای انگلیس برای خروج از عضویت اتحادیه اروپا بوجود آمد درصدد حفاظت از سرمایه خود برآمدند . 
پیش‌از این رای هم نگرانیها نسبت به روند رشد اقتصاد جهانی ، پایین ماندن نرخهای بهره آمریکا و ضعیف شدن تقاضای مصرفی از قیمت طلا حمایت کرده بود . 
بر اساس گزارش رویترز ، موجودی صندوق سرمایه‌گذاری " اس پی دی آر گولد تراست " که بزرگترین صندوق سرمایه‌گذاری تحت پشتوانه طلاست ، روز جمعه 0.41 درصد افزایش یافت و به 953.91 تن رسید که بالاترین میزان از ژوییه سال 2013 بود . 
ذخایر طلای صندوقهای سرمایه‌گذاری جهانی که تحت حمایت این فلز قرار دارند از ابتدای سال جاری میلادی بیش از 500 تن افزایش یافته که منعکس‌کننده خوش‌بینی سرمایه‌گذاران به دورنمای طلا در بحبوحه پایین ماندن نرخهای بهره آمریکاست . 
بازارهای آمریکا روز دوشنبه به مناسبت روز استقلال تعطیل هستند . 
بیماری ام‌اس درمان شد . 
بر اساس برآوردهای انجام‌گرفته ، سالانه در حدود 2.3 میلیون نفر در سرتاسر جهان مبتلا به بیماری ام‌اس می‌شوند که علت آن هدف قرار گرفتن سیستم عصبی بدن از سوی سیستم ایمنی به‌طور اشتباه است . 
پایگاه خبری تحلیلی انتخاب ( Entekhab.ir ) : . 
به گزارش انتخاب ، محققین کانادایی با بکارگیری سلول‌های بنیادی موفق به درمان بیماری ام‌اس شدند . 
بر اساس برآوردهای انجام‌گرفته ، سالانه در حدود 2.3 میلیون نفر در سرتاسر جهان مبتلا به بیماری ام‌اس می‌شوند که علت آن هدف قرار گرفتن سیستم عصبی بدن از سوی سیستم ایمنی به‌طور اشتباه است . 
این بیماری با علایمی نظیر خستگی و تار شدن دید ظاهر و به فلج جزیی تا کامل منجر می‌شود . 
محققین دانشگاه Ottawa کانادا با انجام آزمایشات بالینی متوجه شدند که باز تقویت سیستم ایمنی بدن منجر به درمان ام‌اس می‌شود . 
در شیوه درمانی موسوم به IAHSCT ابتدا محققین کانادایی سیستم ایمنی بدنی که بیمار شده بود را با بکارگیری دوز بالای داروهای شیمی‌درمانی هدف قرار داده و آن را از بین بردند . 
سپس با استفاده از سلول‌های بنیادی Hematopoietic که قبلا از خون بیمار تهیه شده بود دوباره آن را به بدن فرد مبتلا به ام‌اس پیوند زدند . 
نتیجه آن منجر به شکل‌گیری سیستم ایمنی جدید برای بدن به وسیله این سلول‌های بنیادی شد که حافظه‌ای برای حمله به سیستم عصبی بدن نداشتند . 
با بکارگیری این تکنیک 24 بیمار که از ام‌اس شدید رنج می‌بردند ، درمان شدند . 
همچنین در فرآیند بعد از درمان نیز گزارشی از بازگشت ام‌اس ثبت نشد و در 327 اسکن انجام‌گرفته از بیماران ام‌اس در دوره بعد از درمان ، نشانه‌ای از ضایعه مغزی مشاهده نشد ضمن‌اینکه دیگر نیازی به استفاده از داروهای خاص ام‌اس برای جلوگیری از پیشرفت بیماری نبود . 
نتیجه این تحقیق در نشریه The Lancet منتشر شده است . 
روزنامه نیم نگاه نامزد جایزه ملی توسعه اکوسیستم شد 
به گزارش خبرگزاری مهر به نقل از روابط عمومی روزنامه نیم نگاه ، روزنامه نیم نگاه به مدیر مسئولی سید محمد حسین شفاعتیان و سردبیری حسین امیری در حوزه رسانه‌های مکتوب نامزد دریافت جایزه ملی توسعه دهندگان اکوسیستم شد . 
این روزنامه با 19 سال سابقه فعالیت مطبوعاتی در فارس اخبار و مقالات حوزه کارآفرینی و زیر ساخت در استان فارس را منعکس می‌کند و با تولید محتوای بومی و توجه به دغدغه‌های بخش‌های مختلف اکوسیستم سعی داشته تا فرایند‌های جدیدی در حوزه خبر رسانی و تولید محتوا را وارد استان فارس کند . 
شیراز روزهای دهم و یازدهم خرداد ماه جاری میزبان دومین نشست کارآفرینی با هدف پایش اکوسیستم کارآفرینی منطقه و شبکه‌سازی تصمیم‌گیران و مدیران است . 
در این نشست که از سوی اتاق بازرگانی شیراز طراحی شده ، وضعیت زیرساختها در اکوسیستم کارآفرینی بررسی می‌شود و نقش دانشگاه‌ها ، صنایع و کارآفرینان در این اکوسیستم تشریح می‌شود . 
مدیران بانک‌ها ازجمله مهمانان این نشست هستند و به تحلیل نقش بانک‌ها برای سرمایه‌گذاری و صندوق‌های خطرپذیر در اکوسیستم کارآفرینی می‌پردازند . 
بنا بر گفته حبیب شریف ، رییس شورای سیاست‌گذاری دومین نشست کارآفرینی شیراز ، جایزه ملی توسعه اکوسیستم کارآفرینی کشور به بهترین فعالیتها و تلاشها در راه توسعه اکوسیستم بومی ایران به برگزیدگان اعطا می‌شود . 
تشکیل کارگروه مشترک آموزشی میان جامعه اسلامی فرهنگیان و حزب موتلفه 
به گزارش خبرگزاری مهر ، دبیر و اعضای حزب موتلفه اسلامی استان تهران و تعدادی از اعضای هیات اجرایی این حزب با حضور در دفتر جامعه اسلامی فرهنگیان به مناسبت روز معلم با دبیر‌کل این جامعه دیدار و گفتگو کردند . 
دهقان دبیر‌کل جامعه اسلامی فرهنگیان در این دیدار ضمن تشکر از حضور اعضای حزب موتلفه اسلامی استان تهران در دفتر این جامعه و تبریک روز معلم اظهار داشت : مرحوم استاد پرورش و استاد عسگراولادی دو شخصیت فرهنگی با ابعاد مختلف تربیتی بودند که در حزب موتلفه اسلامی حضور داشتند . 
این دو بزرگوار تنها به این حزب محدود نبودند بلکه خدمات آنها در حوزه‌های مختلف برای جامعه اثر‌بخش بود . 
وی افزود : امروز موضوعات تربیتی و آموزشی و پرورشی از مقولات جدی و ضروریات جامعه است و دو تشکل جامعه اسلامی فرهنگیان و حزب موتلفه اسلامی می‌توانند با تشکیل کارگروه مشترک و همکاری‌های نزدیک این موضوع را دردستور کار خود قرار دهند . 
همچنین در این دیدار جوکار دبیر حزب موتلفه اسلامی استان تهران نیز ضمن گرامیداشت روز معلم گفت : معلمی شغل انبیاست و کسانی که به تربیت و آموزش می‌پردازند آثار بسیاری مثبتی در سطح جامعه از خود باقی گذاشته و جزو حسنات آنها محسوب می‌شود . 
وی با اشاره به همکاری و همگرایی احزاب اصولگرا بیان داشت : اصولگرایان باید همواره با حفظ وحدت به دنبال هم افزایی و همگرایی باشند تا در بزنگاههای مختلف کشور بتوانند به مردم خدمت کنند . 
جوکار تصریح کرد : تفرقه میان نیروهای اصولگرایان سمی مهلک است که باعث می‌شود رقبای اصولگرایی به اهداف خود برسند . 
خوشبختانه در جبهه پیروان خط امام و رهبری همگرایی و وحدت خوبی میان تمام تشکل‌های عضو این جبهه برقرار است . 
وی همچنین با تاکید بر همکاری‌های مشترک احزاب اصولگرا گفت : حزب موتلفه اسلامی آمادگی هر نوع فعالیت مشترک در زمینه‌های مختلف به خصوص اموزشی و پژوهشی با جامعه اسلامی فرهنگیان دارد و می‌توان کارگروه مشترکی از اعضای این دو تشکل اسلامی تشکیل شود . 
تقدیر از 30 فعال گیاهان دارویی با حضور رییس سازمان محیط‌زیست 
به گزارش ایسنا ، سومین جشنواره ملی گیاهان دارویی ، فرآورده‌های طبیعی و طب سنتی از روز دوشنبه 15 شهریور‌ماه آغاز شد . 
در مراسم اختتامیه این جشنواره که امروز پنج‌شنبه 18 شهریور‌ماه در مصلی امام خمینی (ره) برگزار شد ، از 30 فعال برتر در حوزه‌های مختلف گیاهان دارویی تقدیر به عمل آمد . 
مراسم تقدیر از برترین‌ها با حضور دکتر معصومه ابتکار رییس سازمان حفاظت محیط‌زیست ، دکتر وطنی - معاون توسعه فناوری معاونت علمی و فناوری ریاست جمهوری - و دکتر عصاره دبیر ستاد توسعه فناوری‌های گیاهان دارویی برگزار شد . 
اسامی برگزیدگان به شرح ذیل است : پروفسور ابوالقاسم متین به عنوان فرهنگ‌ساز در تغذیه سالم و اصلاح سبک زندگی ، دکتر محمود خدادوست مدیر برگزیده در توسعه و ترویج علمی و منطقی طب سنتی ، دکتر علیرضا قاسم‌پور مدیر پژوهشکده برگزیده ، دکتر محسن ناصری احیاگر میراث مکتوب طب ایرانی اسلامی ، دکتر محمود مصدق - احیاگر میراث مکتوب تب ایرانی اسلامی ، دکتر غلامرضا امین داروساز برگزیده ، دکتر ابوالفضل حسن‌بیگی محقق برگزیده ، مهندس عبدالله مخبر مرکز آموزش علمی کاربردی برگزیده ، دکتر ابراهیمی شریفی آشورآبادی طرح پژوهشی برگزیده ، مرضیه سنویی محصل - بانوی کارآفرین برگزیده ، مهندس حیدر مفتاحی‌زاده - دانشجوی دکتری برگزیده ، دکتر زهرا حیدری داویجانی - فرهنگ‌ساز برگزیده ، مهندس علی ابراهیمی ورکیانی پیشکسوت برگزیده سه دهه کار و تلاش ، مهندس شکوفه شهرزاد نوآور در تولید و تکثیر گونه‌های نادر گیاهی ، شرکت تروند غرفه برگزیده بخش خصوصی ، موسسه تحقیقات ثبت و گواهی بذر و نهال غرفه برگزیده بخش دولتی ، مهندس جمال‌الدین جلالی نوآوری در صادرات ، مهندس محمدعلی رضایی - نوآوری در صادرات ، علیرضا اردلان _ فناور برگزیده ، دکتر جواد سرگل‌زایی فناور برگزیده ، دکتر نسرین معضمی مدرس کارگاه برگزیده ، شرکت تعاونی کشت و صنعت مهرتابان یاس کشاورز پیشرو و تولیدکننده برگزیده و سارا دانشور با دستگاه خشک‌کن جعبه‌ای فن‌آفرین دانش‌آموز برتر معرفی شد . 
دانیال برزو با دستگاه شبیه‌سازی نانوباکتریال ، فن‌آفرین دانش‌آموز معرفی شد ، شقایق معصومی و ریحانه اسدنژاد با دستگاه کاهش‌دهنده عوارض سرب ، فن‌آفرین دانش‌آموز برگزیده ، دکتر مریم ایران‌زاد اصل پزشک متخصص طب سنتی برگزیده ، شرکت داروسازی دکتر جهانگیر شرکت دانش بنیان برگزیده ، دکتر نبوی با تولید شامپوی رکوایزول محصول دانش بنیان برگزیده شد . 
علیرضا پیران حافظ طبیعت و همیار برگزیده سبز ، اسمت شهبازی تولیدکننده برگزیده داروهای دامپزشکی معرفی شدند . 
انتهای پیام 
« از پاییز ... » ( زنجیره‌ای از شعرهای پاییزی از سروده‌های کهن تا امروزین در قالب‌های گونه‌گون ) به گزینش پوران فرخ‌زاد منتشر شد . 
به گزارش خبرنگار ادبیات و کتاب ایسنا ، این کتاب با یادداشت و درنگی در چیستی پاییز و چونی خزان به قلم فرخ‌زاد آغاز می‌شود و در ادامه با بخش‌های از کهن‌ها ، از غزل‌ها ، از رباعی‌ها ، از چهارپاره‌ها ، از ترانه‌ها ، از گسسته‌ها ، از سپیدها ، از مثنوی‌ها ، از مستزاد ، از مخمس‌ها و از بازگردانی‌ها همراه است . 
در یادداشت ابتدایی کتاب آمده است : از همان آغاز کار برایم هیچ اهمیت نداشت که شاعر یکی از آثار انتخابی نام‌آشنا باشد یا گمنام و جویای نام ، کتابی چاپ کرده باشد یا این که تنها یکی دو شعر در نشریات چاپ کرده باشد ، خوب ، متوسط یا بد ، نوپرداز یا کهنه‌گو ، یا حتی شیوه ارایه آن ، هیچ کدام مهم نبودند ، تنها احساس ، خیال‌بندی و نوع نگاه به پاییز را در نظر داشتم ، از گذشته تا حال ، به این بخش از سال در گذر زمان و تاثیری که برگ‌ریزان پاییز که به‌راستی جادویی‌ترین فصل سال است ، بر شاعر گذاشته است ! » کتاب « از پاییز ... » در 430 صفحه ، با شمارگان 1000 نسخه و قیمت 28000 تومان در نشر پوینده به بازار نشر آمده است . 
این انتشارات همچنین کتاب « میگرن : 50 اقدام فوری برای کنترل میگرن » نوشته وندی گرین را با ترجمه مهدی قراچه‌داغی ، در 108 صفحه ، با شمارگان 2000 نسخه و قیمت 9000 تومان منتشر کرده است . 
در دیباچه کتاب آمده است : میگرن روی اشخاص مختلف به شیوه‌های گوناگون تاثیر می‌گذارد . 
بعضی‌ها به این نتیجه می‌رسند هر دارویی هم که مصرف کنند ، یکی دو روز حالشان بد است و نمی‌توانند به کار و زندگی‌شان برسند . 
اما جمعی دیگر با خوردن چند قرص مسکن حالشان بهتر می‌شود و می‌توانند روزشان را سر کنند . 
اما بدون توجه به این که حمله چقدر شدید یا چقدر ملایم است ، اغلب بیماران میگرنی سعی می‌کنند از راه کارهای خودیار استفاده کنند . 
انتهای پیام 
داعش جهاد طلاق هم به راه انداخت ! 
پایگاه خبری تحلیلی انتخاب ( Entekhab.ir ) : گروه تروریستی داعش زنان تحت امر خود در لیبی را مجبور می‌کند همسران خود را به‌خاطر این گروه طلاق دهند . 
به گزارش العالم اسنادی که به‌تازگی از شهر سرت لیبی ، پایگاه سابق عناصر داعش ، به دست آمده نشان می‌دهد که این سازمان تروریستی به زنانی که همسرانشان از خدمت به داعش خودداری می‌کنند دستور می‌داده است که فورا از همسرانشان طلاق بگیرند و با عناصر وفادارتر ازدواج کنند . 
پایگاه بی بی سی عربی نوشت این اسناد که به همراه صدها سند دیگر در مقر پلیس شرعی لیبی به دست آمده ، نشان می‌دهد که زنانی با تابعیت لیبیایی ، نیجریه‌ای و تونسی از همسران خود جدا شده‌اند تا با عناصر داعش ازدواج کنند . 
یکی از این اسناد متعلق به زنی به‌نام " ام ماریا " است که قاضی دلیل طلاقش را خودداری شوهر از پیوستن به داعش و بوی بد دهان ذکر کرده است . 
سند طلاق دیگری ، متعلق به زنی به‌نام " ام مریم " ، نشان می‌دهد که دلیل طلاقش ارتداد همسر بوده است . 
این اسناد نشان دهند گوشه‌ای از زندگی روزان مردم سرت لیبی در سای تشکیلات تروریستی داعش است . 
احتمالا حدود هزار زن قبل از پس گرفتن این شهر توسط نیروهای دولتی ، در تشکیلات داعش زندگی می‌کردند . 
جام جهانی تیراندازی با کمان - ترکیه . 
پایان کار کمانداران با هیچ ! . 
ملی‌پوشان تیراندازی با کمان ایران در جام جهانی ترکیه بدون کسب مدال به کار خود پایان دادند . 
به گزارش ایرنا ؛ در ادامه رقابت‌های جهانی تیراندازی با کمان که در آنتالیای ترکیه برگزار می‌شود ، امروز ( پنج‌شنبه ) فرشته قربانی تنها نماینده کشورمان در کامپوند در مرحله سوم به مصاف حریفی از اندونزی رفت و با نتیجه 141 بر 129 شکست خورد . 
با این نتیجه پرونده کاروان ایران در ریکرو و کامپوند بدون مدال و صعود کمانداران به مرحله یک چهارم بسته شد . 
کمانداران باید امروز و فردا شانس خود را در کسب سهمیه المپیک در بخش ریکرو تیمی بانوان و انفرادی مردان امتحان کنند . 
پیشرفتی در پیگیری پرونده منا مشاهده نمی‌شود 
ابوالفضل حسن بیگی در گفتگو با خبرنگار مهر ، با اشاره به فرا رسیدن سالگرد فاجعه منا و کشتار زائران بیت الله الحرام اظهار داشت : فاجعه منا در تاریخ حج بی‌سابقه بود و بعد از وقوع این فاجعه نیز ، جمهوری اسلامی ایران تلاش کرد تا با استفاده از همه ظرفیت‌ها این پرونده را پیگیری کند . 
وی افزود پس از موضع‌گیری صریح رهبر معظم انقلاب ، آل سعود یک عقب نشینی سریع انجام داد و کشورمان موفق شد تمام پیکرهای شهدا را تحویل بگیرد و این در شرایطی بود که جنازه شهدای هیچ کدام از کشورها را تحویل ندادند . 
نایب رئیس کمیسیون امنیت ملی و سیاست خارجی مجلس گفت : عربستان سعودی متاسفانه بداخلاقی‌های گوناگونی داشته و دارد و در حال حاضر نیز سازمان ملل متحد به ابزار دست ناتو ، صهیونیست‌ها و ارتجاع منطقه تبدیل شده است . 
حسن بیگی افزود : عربستان سعودی در سطح منطقه یکی از ثروتمندترین کشورهاست و با وجود آنکه به اهداف خود در منطقه نرسیده ، همچنان با خرج کردن پول تلاش می‌کند تا شرایط بدی را که علیه آل سعود ایجاد شده است ، تلطیف کند . 
وی با اشاره تلاش عربستان برای زیر پا گذاشتن معاهده‌های بین‌المللی و منطقه‌ای در موارد مختلف ، اظهار داشت : رژیم آل سعود به وظایفی که در قبال حجاج کشورهای اسلامی برعهده داشته عمل نکرده است و حادثه دلخراش منا را نیز توانست به گونه‌ای در سطح منطقه و بین‌المللی جلوه دهد که خودش را از تقصیر مبرا کند . 
نایب رئیس کمیسیون امنیت ملی و سیاست خارجی مجلس با اشاره به ضرورت طرح دعوای بین‌المللی از سوی کشورمان در ارتباط با فاجعه منا ، گفت : با توجه به توضیحاتی که مسئولان وزارت خارجه و سازمان حج در کمیسیون ارائه دادند ، به این نتیجه رسیدیم که از همه ظرفیت‌های حقوقی برای پیگیری ماجرا استفاده کرده‌اند و این ماجرا را در دست پیگیری دارند . 
حسن بیگی تصریح کرد : این پیگیری‌ها ظاهرا به صورت مستمر انجام می‌شود ، اما در برخی موارد به دلیل عدم همکاری عربستان سعودی ، پیشرفتی مشاهده نمی‌شود . 
وی خاطرنشان کرد : تلاش آل سعود این است که مسائلی را که با آن درگیر است ، زیر سایه حضور در یمن پوشش دهد و مخفی کند . 
نایب رئیس کمیسیون امنیت ملی و سیاست خارجی مجلس اظهار داشت : یکی از راهبردهای موساد و سیا این بوده است که برای فراموشی اسرائیل در اذهان مسلمانان ، مباحث داخلی و جنگ‌های بین مسلمانان را راه بیندازند و در این ارتباط ، عربستان سعودی نیز تلاش می‌کند تا مسائلی مانند منا را زیر سایه این حوادث به فراموشی بسپارد . 
حسن بیگی تاکید کرد : از ناحیه جمهوری اسلامی تمام اقدامات حقوقی برای پیگیری فاجعه منا در حال انجام است و باید تا به آخر دنبال شود . 
مهمترین رویدادهای خبری ایرنا از شامگاه سه‌شنبه تا صبح چهارشنبه 
تهران ایرنا واعظی : پروژه‌های اقتصاد مقاومتی در اولویت تخصیص منابع قرار گیرند ، دومین دور مذاکره معاونان وزیر امور خارجه با هلگا اشمید ، منابع غربی : ایران به بیش از یکصد هواپیمای بویینگ دست خواهد یافت ، رهبران ایران برعکس رهبران ما ملی و به فکر منافع ملی کشورشان هستند ، طراحی دشمن برای از بین بردن توانمندی‌های جمهوری اسلامی ، جان کربی : فروش بویینگ به ایران مجاز است ، به اتحاد و ایستادگی برای دستیابی به اهداف نیاز داریم / مهمترین مسئله پیش روی کشور اشتغال است ، مهمترین اخبار ایرنا در 12 ساعت گذشته بوده است . 
اخبار داخلی *********** تهران - ایرنا - وزیر ارتباطات و فناوری اطلاعات با بیان اینکه اجرای سیاست‌های کلی اقتصاد مقاومتی ، راهگشای رونق اقتصادی در کشور است ، گفت : پروژه‌های اقتصاد مقاومتی باید در اولویت تخصیص منابع قرار گیرند .*** گرگان - ایرنا - جانشین فرمانده نیروی انتظامی گفت : با اقدامات انتظامی و همکاری مردم سوانح رانندگی و کشته‌های ناشی از آن طی سال‌های گذشته کاهش یافته است و استمرار این کاهش همچنان به عنوان یکی از اولویت‌های ماموریتی ناجا می‌باشد .*** تهران - ایرنا - حضرت آیت‌الله خامنه‌ای رهبر معظم انقلاب اسلامی عصر سه‌شنبه در دیدار سران سه قوه ، مسئولان و کارگزاران نظام ، مدیران ارشد دستگاه‌های مختلف و عناصر فعال سیاسی ، اجتماعی و فرهنگی ، افزایش توانمندی‌های اساسی را موجب مصونیت و اقتدار ملت و کشور خواندند و افزودند : برنامه‌ریزی و اولویت‌بندی در حل دو مشکل اساسی رکود و بیکاری ، شتاب حرکت برای تحقق اقتصاد مقاومتی را افزون‌تر خواهد کرد .*** تهران - ایرنا - رییس جمهوری در دیدار ماه رمضان سران قوا و مسئولان و مدیران ارشد نظام با رهبر معظم انقلاب در سخنانی رمضان را ماه رحمت الهی خواند و با اشاره به شرایط کشور در زمان آغاز به کار دولت یازدهم گفت : دولت ، کنترل و مهار تورم را اولویت خود قرار داد و توانستیم تورم را از 40.1 درصد در سال 92 به 11.9 درصد در پایان سال 94 برساند و در ماه آینده نیز به تورم یک‌رقمی دست خواهیم یافت .*** اخبار خارجی ************ اسلو - ایرنا - سید عباس عراقچی و مجید تخت روانچی معاونان وزیر امور خارجه عصر روز سه‌شنبه برای دومین بار در اسلو با هلگا اشمید معاون هماهنگ‌کننده سیاست خارجی اتحادیه اروپا مذاکره کردند .*** تهران - ایرنا - منابع غربی روز سه‌شنبه اعلام کردند : هواپیماسازی بوئینگ امریکا با ایران در زمینه فروش یا اجاره بیش از یکصد فروند جت مسافربری طبق توافق تهران با قدرت‌های جهانی برای کاهش تحریم‌ها به تفاهم رسیده است .*** تهران - ایرنا - یک فعال رسانه‌ای عرب اذعان کرد : رهبران ایران برعکس رهبران ما در جهان عرب ملی بوده و دغدغه تامین منافع ملی کشور‌شان را دارند . 
*** تهران - ایرنا - باراک اوباما رئیس جمهوری امریکا و هیلاری کلینتون نامزد انتخابات ریاست جمهوری از حزب دموکرات ، روز سه‌شنبه تقریبا به‌طور همزمان پیشنهاد دونالد ترامپ مبنی بر منع ورود مهاجران مسلمان به امریکا را به باد حمله گرفتند .*** تهران - ایرنا - وزارت امورخارجه امریکا اعلام کرد که این وزارتخانه نمی‌تواند به موضوع کسب مجوز فروش هواپیما از سوی شرکت بویینگ به ایران بپردازد ، اما یک سخنگو اظهار داشت که توافق هسته‌ای با ایران اجازه فروش هواپیماهای تجاری به این کشور را می‌دهد .*** شبک * * 1455 * * 1064 
چتر وای فای اینترنت پیاده‌راه فرهنگی رشت گشوده شد . 
به گزارش خبرنگار ایسنا در گیلان ، سید محمدعلی ثابت‌قدم - شهردار رشت - روز چهارشنبه با بیان اینکه منابع انسانی هر شهر سرمایه اصلی و ثروت آن شهر محسوب می‌شود ، گفت : شهروندان نیاز دارند تا در کنار کاهش هزینه‌های زندگی شاهد افزایش سرعت زندگی نیز باشند که این امر با بستر‌سازی فناوری و ارتباطات در زندگی و به ویژه در فضاهای عمومی و پرتردد مثل پیاده‌راه‌ها و پارک‌ها و بستر کالبدی شهر تحقق می‌یابد . 
وی با اشاره به اینکه ارایه خدمات الکترونیکی و فناوری می‌تواند تا حد چشمگیری از حمل‌و‌نقل و ترافیک شهری جلوگیری کند افزود : بسیاری از ناهنجاریهای جامعه از ترددهای شهری شکل می‌گیرد و فراهم آوردن یک بستر مناسب برای انجام فعالیت‌های الکترونیکی و هوشمند برای تبادلات سازنده و انجام فعالیت‌ها منجر به کاهش این آسیب‌ها می‌شود . 
ثابت‌قدم ادامه داد : با افتتاح چتر وای فای رایگان در بافت فرهنگی تاریخی مرکزی شهر رشت بسیاری از شهروندان که در این نقطه تردد می‌کنند امکان استفاده از اینترنت رایگان فراهم شده است . 
او از برگزاری برنامه‌های مرتبط با توسعه الکترونیک شهری به صورت جشنواره‌ای در رشت در ماه‌های آینده خبر داد . 
مدیر فناوری و اطلاعات شهرداری رشت هم در این مراسم گفت : شهروندان مخاطبین اصلی در ارایه خدمات هستند و شهر الکترونیک بدون شهروند الکترونیک معنا و مفهوم اصلی خود‌را نخواهد داشت . 
علیجانی با بیان اینکه پیاده‌راه فرهنگی رشت محل تردد شهروندان و بستر کالبدی شهر محسوب می‌شود افزود : وای فای اینترنت رایگان در این محدوده محیط مناسب و امنی را برای انجام بسیاری از فعالیت‌های الکترونیکی شهروندان فراهم می‌کند . 
وی اضافه کرد : ایجاد چنین بسترهایی در محیط‌های عمومی در ترغیب شهروندان جهت استفاده از فعالیت‌های فناوری و اطلاعات بسیار موثر است و به‌دنبال آن سلامت و بهداشت روانی و کاهش تردد و ترافیک شهری اتفاق می‌افتد . 
علیجانی خاطرنشان کرد : در طرح وای فای اینترنت رایگان حجم 100 مگابایت اینترنت برای هر دستگاه موبایل و تبلت برای شهروندان پیش‌بینی شده است . 
نتهای پیام 
کارگاه آشنایی با طرح چشمه نور برگزار می‌شود 
امین رضایی اکبریه ، عضو هیات‌علمی دانشگاه تبریز در گفتگو با خبرنگار مهر گفت : پنجشنبه ( 23 اردیبهشت‌ماه ) دانشکده فیزیک دانشگاه صنعتی سهند با حمایت معاونت پژوهشی این دانشگاه ، کارگاهی با عنوان « آشنایی با طرح چشمه نور کاربردها و فرصت‌ها » برگزار می‌کند . 
وی افزود : طرح چشمه نور یک پروژه ملی و میان‌رشته‌ای است که در نظر برخی از دست‌اندرکاران طرح ، می‌توان آن را با راه‌اندازی دارالفنون مقایسه کرد . 
به گفته رضایی اکبریه ، چشمه نور یک شتابدهنده سیکلوترون است که الکترون‌ها را شتاب می‌دهد ؛ الکترون شتابدار فوتونهایی در طول موج‌های اطراف ایکس گسیل می‌کند و این نور به « خطوط باریکه 1 » مختلف با ویژگی‌های متفاوت هدایت می‌شود . 
هریک از خطوط باریکه برای منظور خاصی طراحی و ساخته می‌شود . 
وی با بیان اینکه این پروژه فعلا در مرحله طراحی و تحقیق و توسعه است ، اظهار داشت : در فاز ساخت این شتابدهنده مشارکت اساتید دانشگاهی با رشته‌های مختلف ضروری است ؛ ساخت چند‌قطبی‌های مغناطیسی ( 2 ، 4 و 6 قطبی ) ، ساخت RF ، فناوری ایجاد خلا بسیار زیاد ، ساخت آشکارسازهای مختلف تابش ایکس ، منابع تغذیه ، طراحی سیستم کنترل دیجیتال و نیز سیستم ذخیره اطلاعات تنها بخش کوچکی از کارهایی است که باید انجام شود . 
به گفته عضو هیات‌علمی دانشگاه تبریز ، برای این منظور متخصصان رشته‌های برق ، مکانیک ، کامپیوتر ، عمران ، فیزیک و غیره باید مشارکت داشته باشند که با توجه به نظر مسئولین طرح امکان تعریف پروژه‌های دانشجویی و یا پروژه‌های کلان در سطح دانشکده و دانشگاه وجود دارد . 
وی عنوان کرد : پس از اتمام مرحله ساخت ، این شتابدهنده برای طیف گسترده‌ای از کاربران از رشته‌های مواد ، شیمی ، فیزیک ، پزشکی تا پژوهشگران حوزه‌های باستان‌شناسی و جرم‌شناسی قابل‌استفاده خواهد بود . 
قوانین جودو تغییر کرد 
به گزارش " ورزش سه " و به نقل از ایسنا ، فدراسیون جهانی جودو قوانین مسابقات این رشته برای المپیک توکیو 2020 را تغییر داد . 
طبق قوانین جدید امتیاز یوکو برداشته می‌شود و تنها وازاری و ایپون باقی می‌مانند . 
البته مانند گذشته امتیازات وازاری از مجموع امتیازات یوکو بدست خواهد آمد اما در قوانین جدید دو امتیاز وازاری به معنی ایپون نخواهد بود . 
همچنین مدت‌زمان وازاری از 15 ثانیه به 10 ثانیه کاهش می‌یابد ، ولی ایپون 20 ثانیه باقی می‌ماند . 
در قوانین جدید سه اخطار شیدو خواهیم داشت . 
در قوانین قبلی چهار اخطار شیدو وجود داشت . 
گرفتن پا یا شلوار نیز ابتدا با شیدو و سپس با دیسکالیفه هانسوکو جریمه خواهد شد . 
فدراسیون جهانی اعلام کرده است که هدف از این تغییرات بهتر شدن قوانین و آسان‌تر کردن آنها است . 
ضمنا این قوانین باعث می‌شود که حمله در مبارزات افزایش یابد . 
این قوانین به صورت آزمایشی در مسابقات اپن آفریقا ماه آینده اجرا می‌شود . 
در این زمان در صورتی که ایرادی در قوانین مشاهده شود تغییرات جدید داده خواهد شد . 
مدت‌زمان آزمایش قوانین جدید بعد از مسابقات قهرمانی جهان 2017 به پایان می‌رسد . 
بعد از این مسابقات جلسه‌ای برای تثبیت قوانین تشکیل خواهد شد . 
زمان مسابقات مردان که پنج دقیقه بوده است به چهار دقیقه کاهش می‌یابد . 
آنالیزها برای تغییر قوانین مسابقات جودو توسط هیات اجرایی IJF انجام شده است . 
قوانین جدید در سمینار مربیان و داوران در تاریخ پنج تا هشتم ژانویه ارائه خواهد شد . 
مراسم افتتاح مجلس شورای اسلامی و خبرگان متین و قابل‌تحسین برگزار شد 
رئیس مجمع تشخیص مصلحت نظام ، به مراسم خوب افتتاح دو مجلس تازه‌نفس مجلس شورای اسلامی و مجلس خبرگان رهبری اشاره کرد و گفت : هر دو مراسم ، متین و قابل‌تحسین برگزار شد . 
به گزارش حوزه احزاب خبرگزاری فارس ، مجمع تشخیص مصلحت نظام در جلسه امروز خود که به ریاست آیت‌الله هاشمی رفسنجانی تشکیل شد ، ادامه بررسی و تدوین سیاست‌های کلی نظام قانون‌گذاری را پیگیری کرد . 
در ابتدای جلسه آیت‌الله هاشمی رفسنجانی با توجه به ایام شروع به کار دو مجلس مهم مجلس شورای اسلامی و مجلس خبرگان که به خوبی انجام شد ، گفت : مجموعا در کشور دو انتخابات خوب ، همراه با آرامش قابل‌تحسین برگزار شد و خوشبختانه حوادث تلخ در جریان انتخابات نداشتیم و در نتایج انتخابات نیز آنچنان اعتراضی که تشنج در کشور ایجاد کند ، وجود نداشت . 
رئیس مجمع تشخیص مصلحت نظام ، به مراسم خوب افتتاح دو مجلس تازه‌نفس مجلس شورای اسلامی و مجلس خبرگان رهبری اشاره کرد و گفت : هر دو مراسم ، متین و قابل‌تحسین برگزار شد که از این بابت خداوند را شاکریم . 
همچنین باید از حضور حماسی مردم در انتخابات و از زحمات و تلاش‌های مسوولان و برگزارکنندگان خوب انتخابات تشکر و قدردانی کرد . 
هاشمی رفسنجانی ، با ابراز نگرانی از شرایط بد و بحرانی کشورهای منطقه به دلیل توسعه و تشدید اقدامات تروریستی ، گفت : در منطقه‌ای زندگی می‌کنیم که انتخاباتی در این حجم وسیع در آن وجود ندارد و به‌خاطر ویژگی‌های منطقه ، برگزاری دو انتخابات موفق در جمهوری اسلامی ایران می‌تواند حاکی از صلابت و نشان دادن رشد و بالندگی نظام اسلامی باشد . 
وی افزود : اگر رسانه‌های دنیا منصف باشند ، اقتدار و امنیت جمهوری اسلامی ایران را نمونه خوبی از نظام دموکراتیک در دنیا معرفی می‌کنند . 
هاشمی رفسنجانی ، عمل به اصل قرآنی « وامرهم شورا بینهم » را که دومین خصیصه انسان‌های عبادالرحمن است از تاکیدات دین مبین اسلام دانست و گفت : امیدواریم تلاش بیشتر مسوولان ، معطوف به حل مشکلات مردم ، به عنوان صاحبان اصلی انقلاب و در نهایت جلب رضایت خداوند قرار گیرد . 
به دلیل طولانی شدن مباحث در مورد بندهای باقی‌مانده ، مقرر شد ادامه بررسی سیاست‌های کلی نظام قانون‌گذاری کشور در جلسات آتی مجمع پیگیری شود . 
انتهای پیام / 
ترس بورسهای کالایی از افت رشد اقتصادی چین ریخت 
اداره ملی آمار چین در آخرین گزارش خود آمار واردات و صادرات این کشور را در ماه مارس ( فروردین ماه ) 95 منتشر کرده که استقبال سرمایه‌گذاران و بازارهای آسیایی را در پی داشته است . 
به گزارش خبرنگار بورس خبرگزاری فارس ؛ با افزایش سطح واردات و صادرات چین در فروردین ماه امسال ، تراز تجاری این کشور با افت مواجه شده است . 
بر این اساس تزار تجاری چین از 32.59 میلیارد دلار در ماه فوریه ( اسفند ماه 94 ) به 29.86 میلیارد دلار در ماه مارس ( فروردین ماه 95 ) کاهش یافته است . 
بر اساس گزارش اداره گمرک چین سطح صادرات کالا در ماه مارس 18.7 درصد افزایش یافته و میزان واردات افت 1.7 درصدی را تجربه کرده است . 
با توجه به تاثیر آمار تجاری کشور چین بر بازار فلزات اساسی همچون مس ، فولاد و دیگر فلزات پیوسته به این کالاها ، رشد اقتصادی چین عامل اصلی حرکت این بازارها خواهد بود . 
در این زمینه افزایش صادرات فولاد و آلومینیوم چین ؛ بازار‌های جهانی را با چالش‌های جدی مواجه کره است . 
در مقابل اما افزایش واردات مس در چین ؛ بازار این فلز سرخ را دوباره روی مدار صعودی قرار داده است . 
به گزارش فارس ، صادرات چین در ماه مارس در مقایسه با مدت مشابه سال میلادی قبل از رشد 11.5 درصدی برخوردار شده که این رقم در حدود 2.5 درصد بالاتر از پیش‌بینی‌ها بوده است . 
این در حالی است که صادرات این کشور در ماه فوریه 25.4 درصد افت کرد که بیشترین کاهش از سال 2009 میلادی به شمار می‌رود . 
با این اوصاف برای نخستین بار طی 9 ماه گذشته صادرات این کشور در ماه مارس روند افزایشی به خود گرفت که بالاترین رقم از ماه فوریه سال گذشته میلادی تا کنون محسوب می‌شود . 
در عین حال آمار واردات چین نیز حاکی از افت 7.6 درصدی این کشور در مقایسه با مدت مشابه سال قبل است . 
انتظارات تا پیش‌از انتشار این رقم حاکی از کاهش 10.2 درصدی واردات چین داشت که بهتر از انتظارات قبلی بود . 
واردات چین در ماه فوریه نیز با کاهش 13.8 درصدی مواجه بوده است . 
به گزارش فارس ؛ افزایش صادرات و واردات چین حاکی از بهبود شرایط اقتصادی این کشور دارد که باعث شده با انتشار آمار تجاری امیدوار‌کننده ، ریسک‌پذیری سرمایه‌گذاران در بازار‌های کالایی و فلزات اساسی دنیا افزایش یابد . 
با بهبود رقم واردات چین در ماه مارس ، واردات مس در این دوره زمانی نیز به سطح بالایی رسید و با رشد 40 درصدی در مقیاس سالانه به سطح 570 هزار تن بالغ شد که رکورد تازه‌ای به شمار می‌آید . 
با افزایش واردات مس ، سطح ذخایر این فلز در بورس کالای شانگهای افزایش یافته و کنسانتره نیز با افزایش 3.5 درصدی در مقیاس سالانه به 1.4 میلیون متریک تن رسید . 
از ابتدای سال جاری تا کنون بیش از 190 هزار تن به ذخایر مس کشور چین افزوده شده است . 
هر‌چند‌که هنوز از سوی تقاضای موثر و نهایی ، بازار هنوز قابل حمایت نیست ، اما سطح واقعی مس پس از انتشار آمار سرمایه‌گذاری در بخش املاک و مستغلات این کشور منتشر خواهد شد . 
به گزارش فارس اگر‌چه انتشار آمار تجاری چین باعث شده تا بازار جهانی فلزات اساسی با شروعی مثبت کار خود را در هفته جدید آغاز کند ، اما نگرانی از بابت افزایش ذخایر نفتی جهان و احتمال تداوم کاهش قیمت این طلای سیاه پس از بی‌نتیجه ماندن نشست اعضای اوپک بر سر فیز عرضه نفت ، باعث شده مسیر بازار فلزات اساسی همچنان با نوسان منفی مواجه باشد . 
انتهای پیام / ب 
پا در هوایی مذاکرات اوپک 
در پی مخالفت‌ها بر سر چگونگی تقسیم سهم کاهش تولید نفت ، عربستان سعودی به همراه اعضای غیر اوپک من‌جمله روسیه ، در حال کنار کشیدن از مذاکرات پیش رو هستند . 
به گزارش تابناک اقتصادی به نقل از فوربز ، روسیه به عنوان بزرگترین تولید کنند نفت ، روزانه حدود 11 میلیون بشکه نفت تولید می‌کند که این بیشترین مقدار تولید شده پس از فروپاشی شوروی است . 
عربستان سعودی نیز بزرگترین صادر‌کننده و دومین کشور تولید کنند نفت خام است . 
در ماه جولای ، عربستان سعودی 10.67 میلیون بشکه نفت در روز استخراج کرد . 
پیش‌از آن‌که وزرای اوپک در روز چهارشنبه مذاکره خود را آغاز کنند قرار بود مقامات اوپک در روز دوشنبه با اعضای غیر اوپکی ، من‌جمله روسیه ، دیدار و مذاکره داشته باشند . 
اما بنا بر آنچه که روز جمعه بلومبرگ در خبر خود منتشر کرده ، عربستان سعودی به‌طور کامل این دیدار را لغو نموده است . 
دو نماینده گفته‌اند که اوپک در حال تجدید سازمان دادن است و در خواست نشست داخلی دیگری برای حل اختلافات‌شان داده . 
عربستان گفته است که باید پیش‌از مذاکره با سایر کشور‌ها نظیر روسیه ، ابتدا در داخل اوپک به اجماع برسیم . 
ایران و عراق به‌خاطر شرایطشان در سال‌های اخیر خواهان مستثنی شدن در توافق برای کاهش تولید نفت هستند . 
ایران پس از سال‌ها تحریم به‌تازگی توانسته است به سهم خود در زمان پیش‌از تحریم‌ها بازگردد . 
عراق نیز اصرار به مستثنی شدن از توافق اوپک برای کاهش میزان تولید دارد ، چرا‌که در این مدت بیشتر درگیر مبارزه با داعش بوده . 
جابر اللعیبی ، وزیر نفت عراق ، ماه پیش اعلام کرد که عراق کمتر از آمار رسمی اعلام شده در ماه سپتامبر ، یعنی 4.7 میلیون بشکه در روز ، تولید نخواهد کرد . 
اوپک مخالف آن آمار است و تولید عراق برای آن ماه را کمتر از 4.5 میلیون بشکه در روز می‌داند . 
با انقلاب نفت شیل آمریکا که موجب عرض بیش از حد نفت شد عربستان طمع کرد و با این فکر که می‌تواند از رقیب پیشی بگیرد ، تولید نفت خود را مدام افزایش داد ، تا جایی که در ماه جولای به رکورد جدیدی از سطح تولید رسید . 
تولید نفت ، آن هم به هر قیمتی ، نه تنها برای عربستان بلکه برای صنعت نفت جهانی گران تمام شد و موجب سقوط قیمت نفت گردید ، به‌نحوی‌که تنها در سال گذشته نزدیک به 100 میلیارد کسری بودجه برای عربستان به همراه داشت . 
ایران و عراق در مجموع یک چهارم از نفت اوپک را تولید می‌کنند و این در حالی ست که عربستان به‌تنهایی تولید یک سوم از نفت اوپک را در دست دارد . 
در مجموع به نظر می‌رسد که عربستان موظف است بیش از کشور‌های دیگر تولید نفت خود را کاهش دهد . 
این که عربستان بخواهد زیر قول و قرار خود بزند بی‌سابقه نیست . 
پیشتر نیز در نوامبر 2014 عربستان از نقش تاریخی‌اش در تنظیم تولید چشم‌پوشی نمود و با افزایش تولیدش بازار را اشباع کرد . 
گرد و غبار آسمان چهارمحال و بختیاری را فرامی‌گیرد شهرکرد - ایرنا - مدیرکل هواشناسی چهارمحال و بختیاری گفت : به علت تشکیل چشمه‌های گرد و خاک از روز پنجشنبه ( نهم اردیبهشت ) تا روز شنبه آسمان استان در برخی ساعات غبار آلود خواهد بود . 
مهرداد قطره سامانی روز پنجشنبه در گفت‌و‌گو با خبرنگار ایرنا افزود : با افزایش دما و کاهش بارندگی در این فصل از سال وزش بادهای شدید افزایش می‌یابد که منجر به فعال شدن چشمه‌های گرد و غبار می‌شود . 
وی ادامه داد : همچنین براساس نقشه‌های پیش‌یابی هواشناسی ، با عبور امواج ضعیف از فراز استان برای 24 ساعت آینده آسمان استان صاف تاکمی ابری ، در بعد‌ازظهر توام با افزایش ابر ، بارش پراکنده ، گاهی وزش باد نسبتا شدید و گرد و خاک پیش‌بینی می‌شود . 
قطره سامانی تصریح کرد : بعد‌از‌ظهر روز جمعه با ورود یک سامانه ضعیف بارشی احتمال رگبارهای بهاری را برای اواخر وقت فردا و روز شنبه پیش‌بینی می‌شود . 
مدیرکل هواشناسی چهارمحال و بختیاری از کاهش 19 درصدی میانگین بارندگی در استان خبرداد و گفت : میانگین بارندگی سال زراعی جاری استان ( از اول مهر سال گذشته تا 9 اردیبهشت ) 476 میلیمتر گزارش شده که در مقایسه دوره مشابه سال گذشته 19 درصد کاهش داشته است . 
به گزارش ایرنا ، با توجه به اینکه چهارمحال و بختیاری سرچشمه دو رودخانه کارون و زاینده رود و بخشی از رودخانه دز است ، کاهش بارش‌ها در این استان ، استان‌های اصفهان و خوزستان را به‌طور مستقیم با چالش در تامین آب مواجه می‌کند . 
7363 / 6014 / انتهای پیام / * کلیات غبارآلود هواشناسی ارتباط با سردبیر : newsroom@irna.ir تماس بی‌واسطه با مسیولین 
سیف : قدرت وام‌دهی بانکها محدود شده است 
رئیس کل بانک مرکزی ، دلیل محدود شدن قدرت وام‌دهی بانکها علیرغم رشد نقدینگی را انجماد بخشی از داراییهای بانکها بدلیل انباشت مطالبات غیرجاری ، انباشت بدهیهای دولت و رسوب دارایی‌های غیر مالی دانست . 
تسنیم : در روزهای اخیر از سوی برخی مسئولان و کارشناسان این سوال مطرح شده است که نقدینگی بیش از هزار هزار میلیارد کجاست و چرا اثرات آن در اقتصاد دیده نمی‌شود ، همین موضوع باعث شد تا ولی الله سیف در کانال تلگرامی به این سوال پاسخ دهد : این روزها نگرانی‌هایی در مورد نقدینگی و افزایش حجم آن مطرح می‌شود . 
کمی پیش‌از آن ، سیاستگذار پولی و دولت از بابت تمرکز افراطی بر کنترل تورم و اعمال سیاست انقباضی شدید که منجر به تشدید رکود می‌شود مورد انتقاد قرار داشت . 
به هر حال باید توجه داشت که سیاستگذار اقتصادی همواره با مقوله مبادله ( trade off ) بین اهداف و متغیرهای اقتصادی روبرو است و روند کلیه متغیرها و نماگرهای اقتصاد همواره مورد توجه بوده و با دقت رصد می‌شود و در هر زمان متناسب با شرایط تصمیمات لازم گرفته شده است . 
مشکل اصلی اقتصاد در شروع فعالیت دولت ، رکود تورمی بود و برون‌رفت از آن شرایط ، تصمیمات ویژه‌ای را نیاز داشت . 
در حال حاضر نیز انتقادها متوجه رشد نقدینگی است و بزرگی حجم آن در اقتصاد مورد انتقاد قرار گرفته و آن را معما می‌دانند ! این در حالیست که حجم نقدینگی یکی از متغیرهای اقتصاد است که نه تنها نمی‌تواند همه پیچیدگی‌های اقتصاد را به‌تنهایی نشان دهد ، بلکه سخن گفتن از بزرگی آن بدون توجه به اندازه اقتصاد ثمری ندارد . 
حجم نقدینگی معیاری برای اندازه‌گیری عرضه پول است که از مجموع اسکناس و مسکوک در گردش و سپرده‌های بخش غیردولتی در شبکه بانکی بدست می‌آید . 
بانک مرکزی به‌طور دقیق و مستمر اطلاعات سپرده‌ها را از شبکه بانکی جمع آوری می‌کند و بعد از محاسبه حجم نقدینگی مطابق با استاندارهای بین‌المللی ، آن را منتشر می‌سازد . 
باید توجه داشت که سپرده‌های بخش غیردولتی 95 درصد نقدینگی را تشکیل می‌دهند ؛ این سپرده‌ها متعلق‌به مردم است و در بانک‌ها نگهداری می‌شوند . 
صاحبان این سپرده‌ها هر زمان که اراده کنند باید بتوانند به سپرده‌های خود دسترسی داشته باشند . 
وظیفه شبکه بانکی حفظ سپرده‌های مردم و استفاده از آنها در تامین مالی طرح‌های سرمایه‌گذاری است . 
شاید منظور محدود شدن قدرت وام‌دهی بانکها علیرغم رشد نقدینگی بوده است . 
البته در این خصوص بانک مرکزی بارها موضوع تنگنای اعتباری و انجماد بخشی از داراییهای بانکها بدلیل انباشت مطالبات غیرجاری ، انباشت بدهیهای دولت و رسوب داراییهای غیر مالی را تبیین و تشریح کرده است . 
متاسفانه ، یک دهه فشار بر منابع بانک‌ها آنها را در شرایطی قرار داده که توانایی تامین مالی سرمایه گذاری‌ها متناسب با ظرفیت‌های گسترده اقتصاد بانک محور ایران را ندارند . 
بانک مرکزی با اجرای اقداماتی کوتاه‌مدت تا حدودی به بهبود شرایط کمک کرده ؛ اما رفع کامل این مشکلات نیازمند اصلاح نظام مالی و بخش بانکی کشور است . 
استفاده از ظرفیت‌های بالقوه اقتصاد نیازمند سرمایه‌گذاری است و نظام مالی باید بتواند منابع لازم را تامین نماید . 
دستیابی به این هدف نیازمند اجرای سیاست‌های کلی اقتصاد مقاومتی در خصوص اصلاح و تقویت بخش مالی کشور شامل نظام بانکی و بازار سرمایه است . 
کلیه نهادهای اقتصادی باید در اجرای اقتصاد مقاومتی مشارکت کنند و این رمز دستیابی به موفقیت است . 
بانک مرکزی جمهوری اسلامی ایران از تمام توان کارشناسی کشور در مسیر اصلاح و تقویت نقش نظام بانکی استفاده نموده و از هر راهکاری که به ارتقای رفاه شهروندان کمک کند استقبال می‌نماید . 
فراگیری فعالیتها از اصول برنامه‌ریزی در وزارت آموزش و پرورش است 
به گزارش خبرنگار مهر ، محمدرضا مسیب‌زاده عصر جمعه در آیین افتتاحیه مسابقات قرآن دختران دانش‌اموز سراسر کشور در همدان با بیان اینکه قرآن ، عترت و نماز سه منشور نورانی هستند ، گفت : باید این ارزش‌های معنوی را در خود تقویت کنیم و به واسطه آنها بیمه شویم و آن را در سراسر دنیا نشر دهیم . 
مسیب‌زاده با تشکر از دست‌اندرکاران اجرای این مسابقات و بیان اینکه حضور شهدای گمنام در جمع فعالان قرآنی دانش‌آموز بی‌حکمت نیست و به‌طور قطع این شهدا با قرآن ارتباط داشته‌اند ، گفت : این شهدا بعد از سی و اندی سال درست در زمان برگزاری مسابقات قرآنی در جمع فعالان قرآنی حاضر شدند و تجدید میثاقی با شهدا صورت گرفت . 
مدیرکل قرآن ، عترت و نماز وزارت آموزش و پرورش با بیان اینکه از این شهدا درخواست می‌کنیم شفیع ما باشند ، گفت : شهدا در این جمع شاهد برگزاری برنامه هستند و از آنها می‌خواهیم که شفیع ما و خدا و ما و قرآن باشند . 
وی با بیان اینکه وزارت آموزش و پرورش فعالیت‌های مختلفی را در زمینه فرهنگی و پرورشی برای دانش‌آموزان پیش‌بینی کرده است ، گفت : همه فعالیت‌های آموزش و پرورش معروف است اما فعالیت‌های قرآن ، عترت و نماز ویژه است چراکه انتخاب احسن است . 
مسیب‌زاده با بیان اینکه فعالان قرآنی سفیران خوبی برای فعالیت‌های قرآن ، عترت و نماز خواهند بود ، گفت : سرمایه‌گذاری آموزش و پرورش در خصوص دختران دانش‌آموز یک سرمایه‌گذاری با 2 ارزش افزوده است چراکه نیمی از جمعیت ایران را بانوان تشکیل می‌دهند و آینده‌ساز و تربیت دهنده نسل آینده نیز بانوان هستند . 
وی با بیان اینکه اگر عالم شهود که دیدن و منطق و فلسفه است پیامبر مکرم اسلام باشد که سراسر منطق و سراسر رحمت است ، عالم غیب حضرت زهرا (س) است که شما دختران دانش‌آموز رهپویان و روندگان راه ارزشمند آن بانوی الگو و سرآمد هستید ، گفت : باید ادامه‌دهنده راه حضرت زهرا (س) بود . 
وی با بیان اینکه امروز حضور شهدا را در بین خودمان را لمس کردیم ، گفت : این شهدا نامشان گمنام بود اما شهیده گمنامی داریم که قبر مبارکش گمنام است و شما دانش‌آموزان ، ارزشمندانی هستید که می‌توانید این راه را ادامه دهید . 
مدیرکل قرآن ، عترت و نماز وزارت آموزش و پرورش در ادامه با تاکید بر اینکه وزارت آموزش و پرورش در برنامه‌ریزی‌های خود بر سه اصل معتقد است ، گفت : اصل اول اصل محوریت مدرسه است بطوری که هر فعالیتی که در مدرسه و برای مدرسه انجام نگیرد از نظر ما ابتر است و ردپای همه فعالیت‌های ما باید به مدرسه برگردد . 
وی گفت : فعالیت‌ها باید فراگیر باشد و وظیفه وزارت اموزش و پرورش ، تعلیم و پرورش 13 میلیون دانش‌آموز است و نه فقط دانش‌آموزان قرآن و عترت و نماز و باید به اثر‌بخشی فعالیت‌ها نیز توجه شود . 
مسیب‌زاده توسعه مشارکت و مشارکت‌پذیری فعالیت‌ها را اصل سوم عنوان کرد و گفت : بیش از 200 نفر در استان همدان از ماه‌ها قبل در حال تدارک برگزاری مسابقات قرآن دانش‌آموزان سراسر کشور بوده‌اند که از آنها قدردانی می‌کنم . 
قاسم رضایی با خانواده شهدای مدافع حرم شهرستان آمل دیدار کرد 
ساری - ایرنا - قاسم رضایی ملی‌پوش آملی تیم کشتی فرنگی ایران که در بازی‌های المپیک 2016 ریو به نشان برنز دست یافت ، روز پنجشنبه با خانواده 2 شهید مدافع حرم دراین شهرستان دیدار کرد . 
به گزارش خبرنگار ایرنا ، رضایی که توسط جانشین فرمانده سپاه ناحیه آمل وجمعی از مسئولان بسیج ورزش شهرستان همراهی می‌شد ، با خانواده شهید روح الله صحرایی و شهید رضا حاجی زاده دیدار و از آنان دلجویی کرد . 
رضایی در این دیدارها گفت : به فرموده بزرگان کشور ، قهرمانان واقعی این کشور شهدا هستند و امروز در سایه ایثارگری‌ها و شهادت‌طلبی این جوانان ، ایران اسلامی در امنیت وآسایش به سر می‌برد . 
این کشتی گیرملی پوش آملی افزود : حضور در میدان جهانی و المپیک با استعانت از مقام شامخ شهدا انرژی مضاعفی به همه ما می‌دهد و اعتقاد داریم که این شهدا امروز الگو مناسبی برای جوانان و ورزشکاران مهین اسلامی هستند . 
وی یادآورشد : همیشه خود را مدیون خون شهدا می‌دانیم چرا‌که شهدا برای دفاع از دین جانشان را تقدیم کردند و دیدار با خانواده‌های آنان کمترین کاری است که می‌توان انجام داد . 
دراین دیدار هر دو خانواده شهید صحرایی و حاجی زاده از حضور قاسم رضایی برای حضور در منزلشان و تکریم خانواده شهدای مدافع حرم قدردانی و برای توفیقات آینده این کشتی‌گیر آملی در مسابقات پیش رو دعا کردند . 
قاسم رضایی کشتی گیرآملی وزن 98 کیلوگرم تیم ملی فرنگی ایران ، در مسابقات المپیک 2016 ریو به نشان برنز دست یافت . 
این کشتی‌گیر آمل با احتساب برنز ریو و نشان طلای 2012 لندن ، عنوان پرافتخارترین فرنگی‌کار ایرانی ادوار المپیک را به خود اختصاص داد . 
7327/1654 / 6155 
احتمال لغو جام کنفدراسیون‌ها در قطر 
به گزارش ایسنا و به نقل از dpa ، جام جهانی 2022 در قطر برگزار خواهد شد و طبیعی است که جام کنفدراسیون‌ها هم به میزبانی این کشور حوزه خلیج فارس برگزار شود . 
به نظر می‌رسد که قطر جام کنفدراسیون‌ها را میزبانی نخواهد کرد . 
ناصر الخاطر که از مسئولان برگزار‌کننده جام جهانی 2022 در قطر است ، در این زمینه گفت : هنوز تصمیم قاطعی در این زمینه گرفته نشده است . 
قرار است به جای میزبانی جام کنفدراسیون‌ها ، رقابت دیگری را میزبانی کنیم . 
بدون شک جام کنفدراسیون‌ها در زمستان برگزار نخواهد شد . 
شاید در زمستان میزبان جام جهانی باشگاه‌ها باشیم . 
قطر میزبانی بسیاری از مسابقات معتبر در اروپا را برعهده می‌گیرد . 
این کشور شب گذشته ( جمعه ) هم میزبان دیدار سوپرجام ایتالیا بود که میلان در آن توانست یوونتوس را در ضربات پنالتی شکست بدهد . 
انتهای پیام 
یوگا و فواید آن بر بدن 
برخی مطالعات نشان می‌دهد که یوگا اثرات مثبتی بر یادگیری و حافظه ، کند شدن روند پیری ، افزایش اعتماد به نفس ، ارتقای سطح انرژی و .. . 
دارد و فوایدی از این قبیل منجر شده تا توجه بسیاری از مردم امروزه به سمت انجام تمرینات یوگا سوق پیدا کند . 
تمرینات یوگا در حالتی انجام می‌شود که گویا فرد به‌خواب‌رفته اما در حقیقت ذهن‌را برای مدت‌زمان کوتاهی هم که شده به سکوت و آرامش وا می‌دارد . 
یک دکترای فیزیولوزی ورزشی در این باره گفت : تمرینات یوگا بدن را از سم و ناخالصی‌ها پاک می‌کند . 
وحید ولی پور در گفت‌وگو با خبرنگار ایسنا ، با اشاره به اینکه تمرینات یوگا باعث تقویت عضلات ، فیزیک و ذهن می‌شود ، افزود : تمرینات یوگا به‌طور همزمان ذهن و جسم را تقویت می‌کند و تفاوت بارز این ورزش با دیگر تمرینات روتین در تقویت و افزایش رابطه بین فیزیک بدن و ذهن است . 
وی بیان کرد : در تمرینات یوگا به‌طور همزمان از وزن و ذهن فرد استفاده شده و بعد از انجام آن شخص به حالت مدیتیشن می‌رسد . 
این مدرس دانشگاه لرستان اضافه کرد : نتیجه تمرینات یوگا ، انرژی ذهنی ، قدرت خلاقیت ، حافظه و یادگیری ، دوری از استرس و آشفتگی ، تعادل بین ذهن و جسم است چراکه یوگا شامل حرکات بدنی ، فکر ، شعور و روان است . 
ولی پور ادامه داد : اثربخشی یوگا در گرو رعایت این ورزش است اصول این ورزش است ؛ به همین خاطر توصیه می‌شود که حرکات آن با نظارت و راهنمایی مربی کارآزموده و در محیطی کاملا آرام انجام شود . 
این عضو هیات‌علمی دانشگاه لرستان یادآور شد : بسیاری از پزشکان به خصوص روانشناسان ، یوگا را برای بیماران خود تجویز می‌کنند چراکه افراد افسرده و آشفته‌حال با انجام این حرکات به آرامش می‌رسند و ارتباط بین ذهن و جسم آنها تقویت می‌شود . 
ولی پور خاطرنشان کرد : تمرینات یوگا بدن را از سموم و ناخالصی‌ها پاک می‌کند و سبب تقویت دستگاه تنفسی نیز می‌شود . 
انتهای پیام 
آیت‌الله نوری همدانی : اخذ دیرکرد حرام است 
آیت‌الله نوری همدانی با اشاره به سخن شهردار قم در خصوص اخذ دیرکرد به ازای بدهی‌های شهرداری قم گفت : اخذ دیرکرد حرام است و گرفتن بهره در ازای تاخیر در ادای دین ربا محسوب می‌شود . 
به گزارش خبرگزاری فارس از قم ، آیت‌الله حسین نوری همدانی ظهر امروز در دیدار شهردار و مدیران شهرداری قم در سخنانی با اشاره به عقب‌ماندگی‌های شهر قم در دوران قبل از پیروزی انقلاب اسلامی اظهار کرد : شهر قم دارای عقب‌ماندگی‌های است ، به گونه‌ای که در دوران قبل از انقلاب به‌هیچ‌وجه نمی‌خواستند که شهر قم آباد شود . 
وی با اشاره به تجارب شهردار قم در زمان تصدی مسئولیت شهرداری اصفهان اظهار کرد : باید از تجارب خود برای بهبود شرایط شهر قم بهره بگیرید . 
این مرجع تقلید در ادامه با اشاره به اینکه باید به مسائل فرهنگی در شهر مقدس قم توجه ویژه‌ای صورت گیرد ، خاطرنشان کرد : باید به شعائر مذهبی در شهر قم توجه ویژه‌ای صورت گیرد و مراسم‌های دینی و انقلابی با شکوه بسیار گسترده‌ای در این شهر برگزار شود . 
وی با اشاره به فرا رسیدن میلاد حضرت زهرا (س) و سالروز ولادت امام خمینی (ره) بیان کرد : باید برگزاری مراسم بزرگداشت میلاد دخت نبی مکرم اسلام در شهر قم برای دیگر شهرها الگو باشد . 
آیت‌الله نوری همدانی با بیان اینکه شهر قم دارای بافت فرسوده است که باید نسبت به احیا و بازسازی این بافت توجه ویژه‌ای صورت گیرد ، خاطرنشان کرد : شهر قم پایتخت انقلاب است و باید به عمران و آبادانی این شهر توجه بیشتری صورت گیرد . 
وی در ادامه با اشاره به سخن شهردار قم در خصوص اخذ دیرکرد به ازای بدهی‌های شهرداری قم گفت : اخذ دیرکرد حرام است و گرفتن بهره در ازای تاخیر در ادای دین ربا است . 
این مرجع تقلید بیان کرد : هفت مرتبه در قرآن کریم عنوان شده که ربا حرام است ؛ ربا مفاسد بسیاری دارد و خانمان‌برانداز است . 
وی در بخش دیگری از سخنان خود با اشاره به میلاد حضرت فاطمه زهرا (س) تصریح کرد : زندگی فاطمه زهرا (س) برای ما سراسر درس و الگو است . 
آیت‌الله نوری همدانی تاکید کرد : امروز زنان در سایه انقلاب به جایگاه خود رسیده‌اند و شاهد نقش‌آفرینی بانوان در عرصه‌های مختلف در نظام اسلامی هستیم . 
گردشگران خارجی محترم ، لطفا زبان فارسی یاد بگیرید !! ! 
به گزارش ایسنا ، اگر از چهارراه شهید بهشتی تبریز یا منصور سابق شروع کنیم اولین اثر تاریخی در خیابان امام خمینی (ره) ، فیروزه جهان اسلام یا مسجد کبود است . 
هیچ تابلو و سردری به زبان انگلیسی نصب نشده است حتی عنوان مسجد نیز فقط به زبان فارسی نوشته شده است . 
مقصد بعدی در خیابان امام خمینی (ره) ، موزه آذربایجان تبریز است . 
تابلویی فارسی برای تمامی بازدیدکنندگان از هر زبانی ! . 
بعد از موزه آذربایجان ، تابلویی به زبان انگلیسی موزه علی مسیو را نشان می‌دهد ولی با ادامه مسیر و وارد شدن در کوچه‌ها ، تابلوهای انگلیسی ناپدید می‌شوند . 
سر درب خانه هم فقط به زبان فارسی بدون زیر نویس انگلیسی نوشته شده است . 
حال اگر بخواهیم سری هم به مرکز شهر و عمارت شهرداری که موزه شهر است بزنیم در نگاه اول درب اصلی بسته است و با طی مسیر و دور زدن ، بازدیدکننده باید بتواند از پشت درختان تابلوی موزه شهر را پیدا کند . 
بعد از عمارت ، تابلوی راهنمای انگلیسی مرکز اطلاع‌رسانی گردشگری دیده می‌شود . 
تابلوهای بعدی همه به زبان فارسی هستند و از طرفی هم درب اصلی بسته است و هیچ اطلاعیه‌ای به زبان انگلیسی برای راهنمایی مراجعه کنندگان نصب نشده است . 
مقصد بعدی ، موزه سنجش است . 
تابلویی انگلیسی داخل کوچه را نشان می‌دهد ولی بر روی دیوار نزدیک موزه ، نام موزه دیگری را به انگلیسی نوشته‌اند و سردرب هم کلا هیچکدام از آن‌ها را ندارد . 
با ادامه مسیر ، تابلو دانشکده معماری و موزه بهنام نمایان می‌شود که در نوشته انگلیسی اثری از نام موزه نیست . 
معاون حمل و نقل و ترافیک شهرداری تبریز در گفت‌و‌گو با خبرنگار ایسنا ، منطقه آذربایجان شرقی ، در خصوص نوسازی تابلوهای راهنما گفت : یکی از بخش‌هایی که توسط معاونت حمل و نقل مورد نوسازی و بازسازی قرار می‌گیرد ، تابلوهای راهنمای مسیر در سطح معابر شهری و 300 تقاطع موجود در سطح شهر است . 
البته این طرح تنها به تبریز 2018 اختصاص ندارد ، بلکه در سال‌های 93 و 94 نیز ، در این زمینه اقداماتی صورت‌گرفته است . 
یعقوب وحیدکیا افزود : در برخی شهرها ، تابلوهای انگلیسی به‌کلی حذف شده‌اند . 
اما ، معاونت حمل و نقل شهرداری تبریز ، بیشتر در صدد توسعه آنهاست تا مسافران و گردشگران داخلی و خارجی ، در پیدا کردن مکان‌های تاریخی و دیدنی ، مشکلی نداشته باشند . 
وی با اشاره به استاندار تابلوهای راهنمای در سطح شهر خاطر‌نشان کرد : تمامی تابلوهای راهنما در سطح شهر بر اساس استانداردهای بین‌المللی هستند به این نحو که استاندارد اروپایی و آمریکایی برای تابلوها تعریف شده‌اند و شهرداری ، استاندارد آمریکایی را در نصب تابلو‌ها لحاظ می‌کند به‌نحوی‌که رنگ ، اندازه ، نوشته‌ها و طراحی پایه‌های تابلوها بر اساس همان استاندارد اجرا می‌شود . 
گفتنی است با توجه به این که در سال 2018 گردشگران خارجی نیز از تبریز بازدید خواهند کرد ضروری است در نصب و نوشتار تابلوهای راهنما بازبینی انجام و در صورت تغییر محل ورود به مکان‌های گردشگری و تاریخی ، اطلاعیه‌ای به زبان انگلیسی برای بازدیدکنندگان نصب شود . 
گزارش از : پریا توفیقی - خبرنگار ایسنا در آذربایجان شرقی 
انتهای پیام 
همایش ملی تازه‌های سرطان پروستات در ساری گشایش یافت 
ساری - ایرنا - سمینار ملی تازه‌های سرطان پروستات روز پنج‌شنبه با حضور پزشکان و متخصصان پزشکی در ساری گشایش یافت . 
دبیر علمی سمینار تازه‌های سرطان پروستات هدف از برگزاری این رویداد علمی را بررسی سرطان پروستات در ایران به خصوص استان مازندران اعلام کرد . 
دکتر میثم جمشیدی در این همایش گفت : سرطان پروستات یکی از بیماری‌های کشنده سرطانی در مردان است و آمار مرگ و میر سرطان پروستات در ایران بیش از سایر کشورهای توسعه یافته است . 
وی دلیل اصلی بالا بودن مرگ و میر ناشی از این بیماری را در ایران ناآشنایی مبتلایان نسبت به این بیماری دانست و مردان بالای 50 سال را از گروه‌های سنی در معرض خطر دانست . 
دکتر جمشیدی گفت که مردان بالای 50 سال باید برای اطمینان از سالم بودنشان نیاز به ارائه آزمایش سالانه دارند و این آزمایش‌ها نیز در مراکز عادی آزمایشگاهی قابل انجام است . 
وی اضافه کرد : بیماران مبتلا به سرطان پروستات با جراحی نوین و شیمی‌درمانی قابل‌درمان هستند و در این زمینه نگرانی زیادی در کشور وجود ندارد . 
پروستات چیست ؟ 
پروستات غده‌ای است که در گردن مثانه مردان قرار داردو این غده قسمتی از دستگاه تناسلی مردان محسوب می‌شود . 
اندازه آن تقریبا معادل یک گردوست ولی در بیشتر مردان در میانسالی بزرگ می‌شود . 
*** نشانه‌های بیماری انسداد مجرای ادرار و تحریک‌پذیر شدن غده ، ادرار قطره قطره همراه با زور زدن ، تکرار نیازبه دستشویی ، سوزش ادراری مزمن و تکرر ادراری از نشانه‌های این بیماری است . 
*** ارثی بودن بیماری پروستات 
عضو هیات‌مدیره انجمن ارولوژی طبرستان گفت که بررسی‌ها نشان می‌دهد که این بیماری می‌تواند به صورت ارثی به مردان خانواده نیز منتقل شود . 
دکتر جمشیدی اظهارداشت : اگر در یک خانواده پدر و برادر بزرگتر به این بیماری مبتلا باشند ، احتمال این که مرد بعدی خانواده به این بیماری دچار شود بالاست . 
وی به خانواده‌ها توصیه کرد تا برای اطمینان از ابتلا نشدن به این بیماری هر سال آزمایش خود را تکرار کنند . 
وی بار دیگر به مردان بالای 50 سال پیشنهاد کرد تا هر سال برای اطمینان از سلامتشان آزمایش سالانه را تکرار کنند تا بتوانند زندگی عادی داشته باشند . 
وی گفت که خانواده‌های دارای مردان مبتلا به سرطان پروستات نگرانی زیادی نداشته باشند و با درمان قطعی این بیماری می‌توانند زندگی عادی داشته باشند . 
سمینار علمی تازه‌های سرطان پروستات عصر امروز به کار خود خاتمه خواهد داد . 
6982/1899 
صالحی : 32 تن آب سنگین در هفته‌های آینده به آمریکا منتقل می‌شود رئیس سازمان انرژی اتمی از انتقال 32 تن آب سنگین به آمریکا خبر داد . 
به گزارش حوزه سیاست خارجی گروه سیاسی باشگاه خبرنگاران جوان ، علی اکبر صالحی رئیس سازمان انرژی اتمی پیرامون انتقال آب سنگین به آمریکا گفت : صحبت‌هایی شده ، ولی هنوز پول واریز نشده و هر زمان واریز شد ما هم آب سنگین را می‌فرستیم . 
آب سنگین هنوز سر جایش است و انشاالله هر زمان پول آن را دریافت کردیم اقدام به ارسال آن می‌کنیم . 
ظرف هفته‌های آینده این کار انجام خواهد شد . 
رئیس سازمان انرژی اتمی درباره مذاکرات با روس‌ها برای فروش 40 تن آب سنگین به این کشور نیز اظهار داشت : مذاکره با روسیه برای فروش 40 تن آب سنگین هنوز ادامه دارد . 
البته شرکت‌های یکی دو کشور اروپایی با ما تماس گرفته‌اند و در شرف مذاکره هستیم . 
داریوش فرهنگ به نفس پیوست 
داریوش فرهنگ ، بازیگر سینما و تلویزیون به سریال « نفس » به کارگردانی جلیل سامان پیوست . 
داریوش فرهنگ به نفس پیوست 
سینما و تلویزیون رادیو و تلویزیون - همشهری آنلاین : داریوش فرهنگ ، بازیگر سینما و تلویزیون به سریال « نفس » به کارگردانی جلیل سامان پیوست . 
به گزارش ایسنا ، به نقل از روابط عمومی سریال نفس ، تاکنون 30 درصد از این مجموعه که از دوشنبه 10 خرداد کلید خورده ، مقابل دوربین رفته و داریوش فرهنگ آخرین بازیگری است که به پروژه پیوسته است . 
پیش‌از او فاطمه گودرزی نیز به عنوان یکی از نقش‌های اصلی سریال مقابل دوربین رفته و با فرهنگ نقش یک زوج را بازی می‌کنند . 
گروه تولید نفس که به مدت دو ماه صحنه‌های داخلی را در خانه‌ای حوالی خیابان وصال شیرازی ضبط می‌کردند ، با پایان کار در این لوکیشن ، ضبط صحنه‌های خارجی را در خیابان‌های تهران آغاز کرده‌اند . 
سومین سریال از سه‌گانه جلیل سامان یک درام روانشناسانه در 27 قسمت است که در بستر وقایع سیاسی قبل و بعد از انقلاب روی می‌دهد . 
داستان نفس درباره جوانی پر شر و شور است که در بحبوحه وقایع انقلاب رازی در زندگی‌اش فاش می‌شود . 
. 
او برای رسیدن به‌حقیقت حوادث پیچیده‌ای را پشت سر می‌گذارد . 
بازیگران این سریال عبارتند از : مسعود رایگان ، ژاله صامتی ، علیرضا کمالی ، بهناز جعفری ، قربان نجفی ، احسان امانی ، شهاب شادابی ، هادی عامل هاشمی ، با معرفی ساناز سعیدی و با حضور هدایت هاشمی ، رامین راستاد و خسرو شهراز . 
سریال نفس در گروه فیلم و سریال شبکه سه سیما تهیه می‌شود . 
ماجرای عکس جعلی حمید جبلی در مراسم تشییع فنی‌زاده 
ساعتی پس از برگزاری مراسم تشییع پیکر عروسک‌گردان کلاه‌قرمزی ، عکسی از حمید جبلی در حالی که این عروسک را در بغل داشت ، در شبکه‌های اجتماعی منتشر شد که به‌اشتباه به مراسم خاکسپاری دنیا فنی‌زاده نسبت داده می‌شد . 
به گزارش ایسنا ، این عکس که به‌سرعت در فضای مجازی دست‌به‌دست می‌شد و اتفاقا صداپیشه کلاه‌قرمزی را در لباسی زمستانی همراه با این عروسک نشان می‌داد ، در ادامه مشخص شد که متعلق‌به چند سال قبل و پشت صحنه فیلم سینمایی « کلاه‌قرمزی » بوده است . 
در فاصله‌ی کوتاهی از انتشار این عکس جعلی ، تکذیب آن هم از طریق برخی کانال‌های تلگرامی منتشر شد ؛ ضمن‌اینکه انتشار عکس‌های واقعی از حضور جبلی در مراسم تشییع دنیا فنی‌زاده که این هنرمند را در لباسی متفاوت از آنچه در عکس دیده می‌شد ، نشان می‌داد هم گویای این حقیقت بود که عکس صحت ندارد . 
انتشار چنین عکس‌ها و خبرهای اشتباهی در فضای مجازی ، اتفاقی جدید نیست که برای اولین بار رخ‌داده باشد ؛ با این حال این اتفاق بار دیگر این نکته را یادآور می‌شود که اگرچه حضور شبکه‌های اجتماعی باعث تسریع در امر اطلاع‌رسانی شده است ، اما شبکه‌های اجتماعی به‌هیچ‌وجه قابل‌مقایسه با رسانه‌ای رسمی نخواهند بود . 
چراکه اغلب صاحبان این شبکه‌ها ، افرادی غیرحرفه‌ای و نامطلع از فضای خبر و اطلاع‌رسانی هستند که بدون هیچ مسوولیت و منبع موثقی ، به‌راحتی به انتشار خبرهایی اقدام می‌کنند که در پاره‌ای از موارد نه تنها درست نیست که می‌تواند فضای جامعه را متشنج کرده و دریافت‌کننده خبر را به گمراهی بکشاند . 
اینگونه است که چهره‌ای مانند علی اکبر فرهنگی درباره آینده شبکه‌های اجتماعی و رقابت آنها با رسانه‌های رسمی اینگونه اظهار نظر می‌کند که « شبکه‌های اجتماعی به‌هیچ‌وجه نمی‌توانند جای رسانه‌های رسمی را بگیرند .» این چهره ماندگار مدیریت و ارتباطات گفته است : « هم رسانه‌های رسمی و هم رسانه‌های اجتماعی ، هر دو در مسیر خودشان خواهند بود ؛ البته یک نوع تقسیم مخاطب صورت خواهد گرفت . 
آینده رسانه‌های اجتماعی همیشگی و ثابت نیست ولی کار رسانه‌های رسمی همیشگی و ماندگار خواهد بود . 
» 
گمرک ایران سوم دنیا شد 
سازمان جهانی گمرک ، در نشست اخیر خود در کره جنوبی در زمینه مبارزه با تخلفات و قاچاق ، ایران را پس از نیوزیلند و پاکستان در رتبه سوم قرار داده است . 
گمرک ایران سوم دنیا شد 
اقتصاد اقتصاد ایران - همشهری آنلاین : سازمان جهانی گمرک ، در نشست اخیر خود در کره جنوبی در زمینه مبارزه با تخلفات و قاچاق ، ایران را پس از نیوزیلند و پاکستان در رتبه سوم قرار داده است . 
به گزارش ایسنا ، بر اساس آمار گمرک جمهوری اسلامی ایران ، در سال 1392 میزان کشفیات مواد مخدر ، پیش سازها و قرص‌های روان‌گردان کمتر از 20 تن بوده که این رقم در سال جاری به میزان قابل توجهی افزایش پیدا کرده است . 
پس از راه‌اندازی سامانه پنجره تجارت فرامرزی ، در سال 1392 میزان کشفیات رو به فزونی گذاشت به‌طوری‌که در سال 1393 میزان کشفیات این مواد با 711 درصد افزایش به حدود 150 تن رسید . 
افزایش کشفیات گمرک در این زمینه با پیشرفت موضوع گمرک الکترونیک ادامه داشت ، به‌طوریکه در سال گذشته نیز میزان این کشفیات 95 درصد افزایش پیدا کرد و بیش از 290 تن از این مواد کشف شد . 
به‌این‌ترتیب طی دو سال گذشته مقادیر قابل توجهی مواد مخدر و پیش سازهای آن‌ها و کالای قاچاق کشف شده و این حرکت از نگاه سازمان‌های بین‌المللی به‌قدری مهم و قابل‌توجه بوده که مرکز امنیت و اطلاعات سازمان جهانی گمرک اقدامات گمرک ایران را تحسین کرده و در رتبه‌بندی کشورها ایران را پس از نیوزیلند و پاکستان در ردیف سوم قرار دهد . 
البته نمایندگان مرکز امنیت و اطلاعات سازمان جهانی گمرک پیش‌از این هم در سال گذشته در سفر خود به ایران از نزدیک کشفیات گمرک ایران را مشاهده کردند و پس از بازگشت نشان ویژه این مرکز را به رئیس کل گمرک ایران اعطا کردند . 
پیش‌تر نیز بانک جهانی در گزارش‌های سالانه خود ، اقدامات و برنامه‌های اجرایی گمرک ایران برای تسهیل و توسعه تجارت از طریق کاهش زمان و هزینه ترخیص کالاهای تجاری که موجب بهبود فضای کسب و کار و در نتیجه ارتقای رتبه ایران در بخش لجستیک کالا شده است ، را مورد تمجید قرار داده و بر ادامه این روند تاکید کرده بود . 
همچنین معاون سازمان جهانی گمرک در مهرماه امسال که به ایران آمده بود از نمایشگاه کشفیات گمرک ایران بازدید به عمل آورد . 
این اتفاقات در حالی رخ‌داده است که گمرک ایران از لحاظ برخورداری از دستگاه‌های پیشرفته الکترونیکی نظیر ایکس ری کامیونی و همین طور امکانات فنی و معیشتی با کمبودهایی مواجه بوده و خواهان توجه بیشتر دولت و مجلس به تامین نیازها و امکانات کنترلی و بازرسی این سازمان شده است ، هرچند که گفته می‌شود دولت و مجلس توجه ویژه‌ای به تجهیز گمرکات به تجهیزات کنترلی پیشرفته دارند و برنامه تجهیز گمرکات به دستگاه‌های کنترلی پیشرفته در حال انجام است و طبق برنامه قرار است تجهیز گمرکات در ماه‌های آتی اجرایی شود . 
یکی از مواردی که می‌تواند به روند تجهیز گمرک و در پی آن کاهش قاچاق در کشور که یکی از بزرگ‌ترین معضلات پیش روی اقتصاد ایران است کمک کند ، توجه به این اقدامات در برنامه ششم توسعه و لایحه بودجه سال آینده است . 
این‌را نیز باید در نظر داشت که طبق قانون ، درآمدهای حاصل از عوارض گمرکی کالاهای وارداتی توسط گمرک به‌طور کامل به حساب خزانه کشور واریز می‌شود و برخلاف برخی تصورات نادرست ، این سازمان نمی‌تواند ریالی از درآمدهای کسب شده را راسا برداشت و برای خرید تجهیزات کنترلی پیشرفته و به‌روز هزینه کند . 
گزارش تمرین پرسپولیس . 
حضور 12 بازیکن و تمرین اختصاصی انصاری . 
تمرین نوبت صبح تیم فوتبال پرسپولیس با حضور دوازده بازیکن برگزار شد . 
به گزارش مهر ؛ بازیکنان پرسپولیس هفتمین جلسه تمرینی فصل جدید خود را ساعت 10:05 امروز ( پنجشنبه ) در ورزشگاه شهیدکاظمی برگزار کردند . 
این تمرین در حالی انجام شد که علی‌اکبر طاهری سرپرست باشگاه پرسپولیس برای بازدید از مجموعه ورزشی کاظمی و همچنین دیدار با اعضای تیم در محل تمرین حضور پیدا کرده بود . 
* الکساندر لوبانوف ، ساسان انصاری ، فرشاد احمدزاده ، احمد نوراللهی ، احسان علوان‌زاده ، محسن مسلمان ، شهاب زاهدی ، محمد رحمتی ، علی علیپور ، محسن ربیع‌خواه ، محمد انصاری و یک بازیکن تستی از بازیکنان حاضر در این تمرین بودند . 
* محمد انصاری دقایقی از تمرین را همراه اعضای تیم پشت سر گذاشت و پس از آن برنامه‌های اختصاصی خود را دنبال کرد . 
* تمرین صبح امروز بیشتر به برنامه‌های بدنسازی اختصاص داشت و بازیکنان پس‌از‌آنکه حدود 45 دقیقه در زمین تمرین حاضر بودند ، راهی سالن بدنسازی شدند تا ادامه تمرینات را در آنجا پیگیری کنند . 
* سرخپوشان نوبت دوم تمرین امروز را بعدازظهر در همین ورزشگاه برگزار خواهند کرد . 
منبع : سایت باشگاه پرسپولیس . 
دیدار منصوریان با مدیر مجموعه ورزشی آزادی 
سرمربی استقلال تهران با مدیر مجموعه ورزشی آزادی دیدار کرد . 
به گزارش خبرگزاری فارس و به نقل از روابط عمومی مجموعه ورزشی آزادی ، علیرضا منصوریان سرمربی استقلال تهران امروز با حضور در مجموعه ورزشی آزادی با سید حسن طباطبایی مدیر این مجموعه دیدار و گفت‌و‌گو کرد . 
در این دیدار سرمربی استقلال ضمن تبریک به سید حسن طباطبایی بابت حضور در مجموعه ورزشی آزادی ، در جریان آخرین وضعیت زمین شماره دو ورزشگاه آزادی قرار گرفت تا در صورت فراهم شدن شرایط در برخی روزهای هفته تمرینات آبی‌پوشان در زمین شماره دو آزادی برگزار شود . 
در این جلسه طباطبایی از آمادگی کامل مجموعه ورزشی آزادی برای همکاری با تیم ملی فوتبال ایران و باشگاه‌های استقلال و پرسپولیس خبر داد . 
لازم به یادآوری است که منصوریان را در این نشست هادی طباطبایی دروازه‌بان پیشین استقلال و محسن خمارلو مدیرکل حوزه ریاست و مدیر روابط عمومی شرکت و توسعه و نگهداری اماکن ورزشی همراهی می‌کردند . 
انتهای پیام / آ 
کارکرد نامناسب رسانه موجب ریشه‌دار شدن آسیب‌های اجتماعی می‌شود 
به گزارش خبرنگار مهر ، سومین جلسه مزیت‌های نسبی قسمت‌های مختلف سازمان تبلیغات در خصوص کاهش آسیب‌های اجتماعی در جلسه‌ای با حضور دکتر خاموشی رئیس سازمان تبلیغات اسلامی ، مورد بررسی قرار گرفت . 
در این جلسه به بررسی مزیت نسبی خبرگزاری مهر در خصوص کاهش آسیب‌ها پرداخته شد . 
در این خصوص نماینده خبرگزاری مهر ، توضیحاتی در خصوص نقش رسانه به صورت کلی و نقش خبرگزاری مهر به صورت جزئی ارائه داد . 
سعید صدرائیان اظهار داشت : با توجه به دغدغه‌های رهبری در خصوص رفع مشکلات و آسیبهای اجتماعی حضور فعالانه و چشمگیر رئیس سازمان تبلیغات اسلامی در اجرای طرح‌های مربوط به آسیب‌های اجتماعی سازمان محسوس و قابل‌توجه است و این خود عاملی برای دلگرمی افرادی است که در این خصوص فعال هستند . 
وی در ادامه به مزیت‌های نسبی خبرگزاری مهر در خصوص مسائل و آسیب‌های اجتماعی اشاره کرد و گفت : سرویسهای فرهنگی - هنری ، استانها ، اجتماعی و اقتصادی از‌جمله سرویس‌هایی هستند که می‌توانند در این مسیر فعالیت کنند . 
وی عنوان کرد : هر کدام از سرویس‌های مورد نظر می‌توانند در خصوص رویکردهایی در زمینه‌های ارتقای آگاهی‌های عمومی ، طرح مسائل و ریشه‌یابی مشکلات ، معرفی الگوهای موفق ، ایجاد بازدارندگی با طرح عاقبت بسیاری از معضلات اجتماعی و … نقش مهم و بسزایی در کاهش آسیب‌های اجتماعی داشته باشد . 
صدرائیان گفت : در این خصوص طی ماه گذشته سرویس‌های اجتماعی خبرگزاری‌ها با انتشار 148 خبر در صفحه اول خبرگزاری‌ها در این خصوص اقدام کرده‌اند که سهم گروه اجتماعی خبرگزاری مهر در این بین 52 خبر بوده است که با فاصله معناداری نسبت به دیگر خبرگزاری‌ها رتبه اول را داشته است . 
در بخش استانی از مجموع 39 تولید رسانه‌ها ، 11 تولید مربوط به خبرگزاری مهر بوده که رتبه دوم در بین خبرگزاری‌ها را داشته‌ایم . 
وی ادامه داد : در بخش فرهنگ از میان 124 تولید رسانه‌ای در این خصوص با تولید 26 خبر در صفحه اول خبرگزاری رتبه اول در میان خبرگزاری‌ها و در حوزه اقتصاد از 296 خبر در رسانه‌ها نیز 83 تولید مربوط به خبرگزاری مهر بوده است که در این زمینه نیز رتبه اول در بین خبرگزاری‌ها را کسب کرده‌ایم . 
وی یادآور شد : رسانه می‌تواند نقش مهم و تاثیرگذاری را با طرح مسائل و مشکلات ، اطلاع‌رسانی به مسئولان و تبدیل شدن به حلقه واسط بین مردم و مسئولان ایفا کند و با ایجاد فشار به مسئولان برای پیگیری مطالبات مردم گام بردارد که یکی از این مطالبات شناسایی و حل آسیب‌های اجتماعی است و در این شرایط رسانه‌ای موفق می‌شود که بتواند به حاشیه رانده شده‌ها را به متن بیاورد و نفوذ اجتماعی خود را افزایش دهد . 
صدرائیان اظهارداشت : کوتاهی و کارکرد نامناسب رسانه خود می‌تواند موجب ریشه‌دار شدن آسیب‌های اجتماعی شود که در این زمینه خبرگزاری مهر می‌تواند با چهار رویکرد اطلاع‌رسانی اعم از مثبت و منفی ، ریشه‌یابی ، پیگیری موضوع و معرفی شاخص اعم از مثبت یا منفی در این زمینه اقدام کند . 
در این جلسه قرار بود به مزیت‌های نسبی حوزه هنری و خبرگزاری مهر پرداخته شود که با توجه به اهمیت موضوع ورود خبرگزاری و تنوع نظرات در این خصوص تنها به موضوع خبرگزاری مهر پرداخته شد . 
کمیسیون حقوق بشر از احتمال بروز فاجعه انسانی در کشور ابراز نگرانی کرد 
درپی تشدید ناامنی‌ها و افزایش آوارگان ، کمیسیون مستقل حقوق بشر از بروز فاجعه انسانی در افغانستان به شدت ابراز نگرانی کرد . 
به گزارش حوزه افغانستان باشگاه خبرنگاران ، به‌دنبال تشدید ناامنی‌ها و افزایش آوارگان ، کمیسیون مستقل حقوق بشر از بروز فاجعه انسانی در کشور به شدت ابراز نگرانی کرد . 
نبردهای سنگین میان نیروهای دولتی و مخالفان مسلح دولت در ولایت‌های ارزگان ، هلمند ، فراه ، قندوز و بغلان سبب شده که هزاران خانواده آواره شوند و در حالت بد انسانی و حقوق‌بشری قرار گیرند . 
در واکنش به این موضوع ، مسئولان در کمیسیون مستقل حقوق بشر ابراز نگرانی کرده و از وقوع فاجعه انسانی نسبت به آوارگان داخلی ، هشدار می‌دهند . 
رفیع‌الله بیدار سخنگوی کمیسیون مستقل حقوق بشر در این رابطه اظهار داشت : اگر حکومت افغانستان به آوارگان داخلی رسیدگی نکند ، فاجعه انسانی بیشتری در کشور به وجود خواهد آمد . 
این مسئول کمیسیون مستقل حقوق بشر تاکید کرد که مخالفان مسلح در ولایت‌های ناامن به ویژه قندوز ، خانه‌های افراد ملکی و تاسیسات عامه دولتی را به شکل گسترده مورد استفاده قرار داده و نیز تخریب کرده است . 
این کمیسیون از مخالفان مسلح خواست که خانه‌های ملکی و تاسیسات عامه را هدف قرار ندهند . 
درست پنج روز پیش ، قندوز برای دومین بار به دست طالبان سقوط کرد . 
اما تفاوت این جاست که طالبان سال گذشته فقط سه روز مرکز شهر‌را به دست داشتند ، اما این بار طالبان دیرتر از بار نخست ، شهر‌را تحت کنترل گرفته اند . 
حمله دوباره طالبان و قدرت‌نمایی این گروه درست در سالگرد سقوط بار اول قندوز افزون بر ایجاد ده‌ها مشکل برای باشنده گان سبب شده تا آنان از خانه‌های‌شان بی‌جا شده و به مناطق نسبتا امن فرار کنند . 
گذشته‌از قندوز ، هلمند ، از چند ماه بدین سو ، شاهد نبردهای سنگین است که این نبردها ، بیشتر از 6 هزار خانواده را از این ولایت بیجا کرده‌اند اما حکومت توجه چندانی را برای جابجایی این افراد ، نکرده است . 
تمدید تحریم‌ها علیه ایران نیت سو آمریکایی‌ها را نشان داد حجت‌الاسلام والمسلمین سیدجواد حسینی کیا در گفت‌وگو با ایسنا ، گفت : از قبل هم معلوم بود که 1 + 5 با برجام بازی راه انداخته‌اند و در پی سرگرم کردن ایران و تلف کردن زمان به ضرر ایران هستند و حالا با تصویب تمدید تحریم‌های اقتصادی آمریکا در کنگره و سنا نیت سو و پشت‌پرده آنان هویدا شده است . 
نماینده مردم سنقر در مجلس اختلاف‌نظر کشورهای اروپایی با آمریکا در موضوع برجام را غیرواقعی توصیف کرد و افزود : اثبات شده که اختلافات کشورهای 1 + 5 در منافع مشترکی که یک طرف آن جمهوری اسلامی ایران است غیرواقعی و صوری است . 
آنان در پشت صحنه علیه ایران با یکدیگر معامله می‌کنند و با هم متحد می‌شوند . 
وی اصلی‌ترین اولویت کشورهای غربی را تامین منافع رژیم صهیونیستی دانست و خاطرنشان کرد : به دلیل نقش کلیدی آمریکا در نظام بین‌الملل تمام تلاش‌ها صرف تامین امنیت و منافع رژیم صهیونیستی می‌شود حتی اگر لازم باشد سیاستمداران آمریکایی از دور زدن کشورهای غربی ابا نخواهند داشت . 
پیش‌بینی این است که آمریکا صدایش را بلندتر خواهد کرد و کشورهای اروپایی نیز واکنش کم رنگ تری از خود نشان خواهند داد . 
عضو هیات‌رییسه کمیسیون صنایع و معادن مجلس با یادآوری این مسئله که « دشمن هیچ وقت دوست نمی‌شود » خطاب به کارگزاران کشور توصیه کرد : کشورهایی که دنبال منافع رژیم صهیونیستی هستند هیچ‌گاه منافع خود را به منافع جمهوری اسلامی نمی‌فروشند . 
مسئولان کشور باید به این مسئله توجه جدی داشته باشند و فریب آنها را نخورند . 
کارگزاران نظام باید مثل سیاست مداران اروپایی و آمریکایی عمل کرده و با رصد فضای سیاسی بین‌الملل هوشمندانه و تدریجی نسبت به برجام عمل کنند . 
حسینی کیا مدعی شد : متاسفانه در مسئله برجام طرف ایرانی تا آخر خط رفته و حالا آمریکا اجرای برجام را دچار تاخیر کرده و ناز می‌کند و این به معنای بی‌حاصل بودن اقدامات ما در مسئله برجام است . 
نماینده مردم سنقر در مجلس ، مقابله‌به‌مثل جمهوری اسلامی ایران در مسئله برجام را موجب فعال شدن چرخه سوخت هسته‌ای دانست و گفت : با از سرگیری فعالیت‌های هسته‌ای بار دیگر باید به جهانیان نشان دهیم که منافع و امنیت جمهوری اسلامی مسئله ای غیرقابل مذاکره است که بر سر آن با هیچ کشوری تعارف نخواهیم داشت . 
انتهای پیام 
ورود دوباره معترضان به « منطقه سبز » بغداد و درگیری با نیروهای امنیتی 
در شرایطی که کمتر از یک ماه از جنجال‌های رخ‌داده در عراق به واسطه اقدامات طرفداران جریان طرفدار مقتدا صدر و ورود آن‌ها به ساختمان پارلمان می‌گذرد ، اخبار حاکی از آن است که تظاهرکنندگان و معترضین ، بار دیگر وارد « منطقه سبز » بغداد شده و میان آن‌ها و نیروهای امنیتی درگیری رخ‌داده است ؛ اقدامی که بار دیگر چشم‌انداز ثبات سیاسی در عراق را با ابهام مواجه می‌سازد . 
به گزارش « تابناک » ، خبرگزاری فرانسه از هجوم معترضان عراقی به منطقه سبز بغداد خبر داد . 
خبرها از عراق حاکی از آن است که معترضان به دفتر نخست‌وزیری عراق یورش بردند و با نیروهای امنیتی عراق درگیر شدند . 
واشنگنتن پست نیز گزارش داد ، نیروهای امنیتی عراق با استفاده از گاز اشک‌آور و خودروهای آب پاش ، سعی در عقب راندن معترضان از این ناحیه دارند . 
رویترز نیز در گزارشی از شلیک گاز اشک‌آور و گلوله‌های جنگی به سوی معترضین عراقی در منطقه سبز از سوی نیروهای امنیتی خبر داده است . 
اسکای نیوز هم در خبری که مقامات عراقی هنوز آن را تایید یا رد نکرده‌اند ، از کشته شدن سه تن و زخمی شدن چند نفر دیگر در درگیری‌های منطقه سبز خبر داده است . 
پس از یورش نخست معترضان به منطقه سبز ـ که چندی پیش اتفاق افتاد ـ حیدر عبادی نخست وزیر عراق ، اعلام کرده بود که به هیچ وجه اجازه نخواهد داد ، حادثه مشابهی اتفاق بیفتد و در صورت تکرار آن با معترضان برخورد خواهد کرد . 
در همین رابطه ، پلیس عراق به دنبال تلاش شرکت کنندگان در تظاهرات امروز بغداد برای ورود به منطقه سبز ، ورودی‌های این شهر را به‌کلی بست و وضعیت اضطراری اعلام کرد . 
پلیس عراق در بغداد ، پایتخت عراق حالت اضطراری اعلام کرد . 
لازم به ذکر است ، پیش از این نیز یک بار دیگر معترضین طرفدار مقتدی صدر وارد منطقه سبز بغداد شده و پارلمان را به تسخیر خود درآورده بودند . 
برخی جریانات سیاسی در عراق نسبت به آنچه فساد در دستگاه‌های حکومتی خوانده می‌شود ، اعتراض دارند . 
در شرایطی که برخی اخبار از کشته شدن سه تن حکایت دارد ، یک منبع پلیس عراق که به نامش اشاره نشده ، گفت : 17 نفر در جریان تیراندازی و شلیک گاز اشک‌آور نزدیک منطقه سبز زخمی شدند . 
آخرین خبرها حاکی از آن است که نیروهای پلیس و امنیتی عراق ، موفق به خارج کردن معترضین و کنترل یافتن به اوضاع شده‌اند . 
بازنشر پیام رهبر معظم انقلاب به مناسبت روز شوراهای اسلامی ؛ شوراهای اسلامی در عمل با یکدیگر تفاهم و همدلی داشته باشند تهران - ایرنا - رهبر معظم انقلاب در پیامی به مناسبت آغاز به کار شوراهای اسلامی تاکید کردند : برای کسب توفیق در وظایف شوراهای اسلامی ، شرط اول آن است که اعضا شوراهای اسلامی هر شهر یا روستا در عمل با یکدیگر تفاهم و همدلی داشته باشند . 
بدون این شرط مهم ، یقینا این نهاد تازه‌تاسیس نخواهد توانست برای مردم منشا خیر و صلاح گردد . 
به گزارش ایرنا از پایگاه اطلاع‌رسانی دفتر حفظ و نشر آثار آیت الله العظمی خامنه‌ای ، رهبر معظم انقلاب اسلامی به مناسبت آغاز به کار شوراهای اسلامی پیامی صادر فرمودند که توسط حجت الاسلام والمسلمین محمدی گلپایگانی رییس دفتر مقام معظم رهبری در مراسم افتتاحیه شوراهای سراسر کشور قرایت شد . 
متن پیام به شرح زیر است . 
بسم‌الله الرحمن الرحیم خدای متعال را شکر گزاریم که در انتخابات شوراها یک نهاد دیگر برای خدمت به مردم تاسیس شد و ملت ایران یک گام دیگر به تحقق کامل قانون اساسی مترقی جمهوری اسلامی نزدیک گشت . 
اکنون که در سالروز پیام امام عزیز و در سالی که به‌نام گرامی آن یگانه‌ی دوران نامگذاری شده ، این نهاد اصیل آغاز به کار میکند ، از صمیم قلب آرزو میکنم که شوراهای اسلامی شهر و روستا بتواند در سمت اهداف والا و انقلاب بنیانگذار نظام اسلامی تلاش و فعالیت کند و در چهارچوب تکالیف قانونی خود به رفع مشکلات مردم بپردازد . 
تقارن این مناسبت با ایام شهادت سالار شهیدان و پیشوای مجاهدان راه حق و آزادگی سلام‌الله‌علیه و علی الارواح التی حلت بفنایه ، میتواند به این پدیده‌ی اسلامی ، طراوت اخلاص و صفای عاشورایی ببخشد و آن را برای کشور و ملت ما ذخیره‌یی از امانت و تقوا و خدمت قرار دهد . 
اکنون که بحمدالله مردم در انتخاباتی سراسری ، اشخاص مورد اعتماد خود‌را برای این مسوولیت برگزیده‌اند ، از انتخاب‌شوندگان محترم انتظار میرود که با تکیه و امید به فضل الهی بار این مسوولیت را بر دوش کشیده همه‌ی توان خود‌را به ادای وظایفی که در قانون برای این شوراها معین است ، مصروف کنند و خدمت به مردم‌را که از بزرگترین عبادات است سرلوحه‌ی همه‌ی انگیزه‌های خود قرار دهند . 
بر دولت و مسوولان محترم هم لازم است که از این امکان گران‌بها برای جلب مشارکت مردم در اموری که به شوراها محول شده است ، به سود کشور و ملت حداکثر استفاده را بکنند . 
اکنون در طلیعه‌ی فعالیت این نهاد مردمی شایسته میدانم اعضا محترم شوراها و مسوولان مربوط را به اموری تذکر دهم : 1 - برای کسب توفیق در وظایف شوراهای اسلامی ، شرط اول آن است که اعضا شوراهای اسلامی هر شهر یا روستا در عمل با یکدیگر تفاهم و همدلی داشته باشند . 
بدون این شرط مهم ، یقینا این نهاد تازه‌تاسیس نخواهد توانست برای مردم منشا خیر و صلاح گردد . 
مناقشات سیاسی و جناحی و ورود در هر اقدامی که اعضا شورای اسلامی را از اتحاد عملی خود دور کند ، برای این شوراها مضر و ناروا است . 
2 - از‌آنجا‌که شوراها از مظاهر مشارکت مردمی و برای تسهیل امور مردم است ، اعضا محترم ارتباط دایمی خود با مردم و حضور در میان آنان و اطلاع از مشکلات آنان را وظیفه‌ی مستمر خود بدانند و دسترسی مردم را به خود ، آسان سازند . 
3 - حدود و وظایف شوراهای اسلامی که در قانون معین شده باید در قول و عمل به‌طور کامل رعایت شود . 
اعضا شوراها وظایف خود‌را به‌درستی بشناسند و بر تحقق آن همت بگمارند و چیزی را که در قانون پیش‌بینی نشده و یا به‌خاطر واقعیت‌های کشور و دولت ، قادر به انجام دادن آن نیستند ، وعده ندهند و مردم را از کمک و اقدام شوراهای اسلامی مایوس نسازند . 
4 - در انتخاب شهرداران و دهیاران ، مهمترین خصوصیتی که باید رعایت شود ، کاردانی و صلاحیت‌های دینی و انقلابی است . 
شوراهای اسلامی در این انتخاب مهم لازم است به امانتداری و تدین و توانایی اجرایی این برگزیدگان کمال اهتمام را بورزند . 
5 - اگر‌چه پس از انقلاب اسلامی به همت جوانان جهاد سازندگی خدمات عظیم و بی‌سابقه‌ای مستقیما یا به وسیله‌ی شوراهای اسلامی روستاها ، به روستاهای کشور شده است با این حال روستاها و روستانشینان عزیز که بار سنگین تامین آذوقه‌ی کشور را بر دوش دارند به تنگناهای زیادی دچارند . 
لازم است توجه به روستاها و شوراهای اسلامی روستا در صدر برنامه‌ی مسوولان کشوری قرار گیرد . 
6 - شوراهای شهری در فعالیت‌های خود به مختصات ' شهر اسلامی ' توجه کرده و خدمات شهری را در جهت تامین این مقصود به کار گیرند و به خصوص به معماری و شهرسازی متناسب با حیات طیبه‌ی اسلامی به‌طور کامل توجه کنند . 
در شهر اسلامی ، عدالت در تقسیم خدمات شهری ، تامین آرامش روحی و امنیت معنوی ، ظهور و اعتلای مظاهر اسلامی و انقلابی ، عمران و آبادی و زیبایی ، حفظ طبیعت و صفای طبیعی ، همه با هم باید مورد توجه قرار گیرد . 
7 - مسوولان محترم دولتی ، شوراها را مشاور امین خود بدانند و تا سر حد امکان به آنها در عمل به وظایف خود کمک کنند . 
8 - مردم عزیز سراسر کشور نیز که همواره از منتخبان خود حمایت کرده‌اند ، همکاری و کمک خود‌را به شوراهای اسلامی نیز مبذول دارند . 
بدون این کمک و همکاری یقینا شوراها قادر بر عمل به وظایف خود نخواهند بود . 
در پایان از همه‌ی دستگاهها و مسوولانی که در تحقق این کار بزرگ اقدام و همکاری کرده‌اند : دولت محترم بخصوص وزارت کشور ، هییتهای محترم نظارت ، صدا و سیمای جمهوری اسلامی ، نیروهای انتظامی و دیگر دستگاههای دست‌اندرکار صمیمانه تشکر می‌کنم و توفیقات همه‌ی شما را از خداوند متعال مسالت می‌نمایم . 
سید علی خامنه‌ای 1378/2/8 سیام * * 7261 * * 1601 * * انتهای پیام / * سیاسی رهبر انقلاب پیام شورا ارتباط با سردبیر : newsroom@irna.ir تماس بی‌واسطه با مسیولین 
مشاور ژنتیک چه کسی است ؟ 
کد خبر : 270732‌09 اردیبهشت 1395 - 12:57 . 
مشاورین ژنتیک پزشکانی هستند که مدارک تخصصی و تجربه کافی در زمینه ژنتیک بالینی و مشاوره ژنتیک دارند . 
این پزشکان به عنوان عضوی از یک تیم مراقب بهداشتی فعالیت و افرادی که جهت انجام مشاوره ژنتیک مراجعه می‌کنند را راهنمایی و حمایت می‌کنند تا با کسب اطلاعات لازم و کافی در مورد مشکل ژنتیکی خود و خانواده خویش بتوانند تصمیمی مناسب و آگاهانه در خصوص انجام بررسی‌ها و آزمایشات ژنتیک مورد نیاز و پیشگیری از بروز بیماری‌های ارثی ژنتیکی بگیرند . 
به گزارش ایسنا ، نقش این پزشکان مشاور در حقیقت کمک به افراد مراجعه‌کننده و خانواده‌های آنها است که بتوانند بیماری ژنتیکی خود‌را بشناسند و بدانند که چگونه با انجام بررسی‌ها و آزمایشات ژنتیکی مورد نیاز می‌توانند زندگی خود و خانواده خویش را تحت تاثیر قرار دهند و در جهت سلامتی نسل اینده و خانواده خود و پیشگیری از بروز بیماری‌های ارثی ژنتیکی گام بردارند . 
چه کسانی به مشاوره ژنتیک احتیاج دارند ؟ 
شایع‌ترین اختلالات ژنتیکی اعم از سندرم داون ( مونگولیسم ) ، عقب‌ماندگی ذهنی ، بیماری‌های مادرزادی قلب ، شکاف لب و شکاف کام ، پا چنبری مادرزادی ، بزرگی غیرطبیعی سر ، کم‌خونی داسی‌شکل ، هموفیلی ، تالاسمی ، فنیل کتنوری ( PKU ) ، بیماری فاویسم ، بیماری کلیه پلی کیستیک ، ازدواج فامیلی ، سابقه عقب‌ماندگی ذهنی در خانواده یا بستگان نزدیک ، نقایص متعدد مادرزادی ، کوتولگی و اختلال رشد ، سابقه اختلالات سوخت‌و‌ساز مواد در افراد خانواده مانند بیماری فنیل کتونوری ، شکل و قیافه غیرطبیعی ، ناشنوایی ، ابهام تناسلی ، اختلال در بلوغ ، نازایی ، سقط‌های مکرر ، مرده‌زایی و ... هستند که چنانچه در خانواده یکی از زوجین این اختلالات سابقه داشته باشد ، آنها به انجام مشاوره ژنتیک بیشتر احتیاج داشته و برای جلوگیری از خطر بروز مکرر یک بیماری فامیلی ضروری است به مشاوره‌های ژنتیک مراجعه کنند . 
زمان طلایی انجام مشاوره ژنتیک قبل از ازدواج است اما قبل از ازدواج ، قبل از بارداری ، در دوران بارداری و پس از تولد اولین فرزند ناهنجار ، می‌توان برای انجام مشاوره ژنتیک مراجعه کرد . 
مشاوره ژنتیک با آزمایش ژنتیک چه فرقی دارد ؟ 
بسیاری از افراد و خانواده‌ها تصور می‌کنند که قبل از ازدواج در موارد ازدواج فامیلی یا وجود یک مشکل ژنتیک باید برای انجام یک آزمایش ژنتیک تحت عنوان کاریو تایپ مراجعه نمایند ولی باید بدانند که در ابتدا باید برای انجام مشاوره ژنتیک به مراکز مشاوره ژنتیک مراجعه نمایند و ( نه به آزمایشگاه ) چرا‌که در مشاوره ژنتیک نیز مثل هر مراجعه پزشکی دیگر ابتدا تاریخچه فردی و خانوادگی و اطلاعات کامل پزشکی فرد مراجعه‌کننده یعنی شرح‌حال وی گرفته می‌شود ؛ شجره‌نامه فامیلی رسم می‌شود ، خطر بروز بیماری‌های ارثی و ژنتیکی محاسبه می‌شود و سپس در صورت نیاز با تشخیص پزشک مشاور ژنتیک و در صورت لزوم با توجه به مشکل موجود ، آزمایشات مورد نیاز از‌جمله آزمایش ژنتیکی اختصاصی درخواست می‌شود . 
برای همه مراجعین نیز فقط یک نوع آزمایش انجام نمی‌شود . 
تعداد آزمایشات ژنیتکی موجود بسیار زیاد است . 
بیش از 19 هزار بیماری ژنتیکی وجود دارد که در هر مورد آزمایش ژنتیکی اختصاص آن مورد باید انجام شود . 
بنابراین انجام تمام این آزمایشات برای مراجعین نه تنها امکان‌پذیر و مقرون‌به‌صرفه نیست بلکه نیازی به انجام همه آنها نیست . 
بنابراین ابتدا باید مشاوره ژنتیک توسط پزشک مشاور ژنتیک انجام شود و پس از تشخیص نوع مشکل و یا بیماری ، آزمایش اختصاصی مورد نیاز درخواست شود . 
مشاوره ژنتیک به چه درد می‌خورد تا آنجا که ممکن است باید از بروز بیماری‌های ژنتیکی در فرزندان پیشگیری کنیم چون اگر این مشکل اتفاق بیفتد یا درمان‌ناپذیر است یا درمان آن فوق‌العاده سخت خواهد بود و با این‌همه پیشرفت در زمینه ژن‌درمانی باز هم صرف بهینه و تکنولوژی درمانی پیشرفته را می‌طلبد . 
در همین جاست که شما می‌پرسید چطور پیشگیری کنیم ؟ 
ما هم توجه و تعمق شما را روی ازدواج‌های فامیلی الزامی می‌دانیم . 
دقت کنید بیماری‌های ژنتیکی شامل بیماری‌های ژنتیکی مغلوب ( ژن مغلوب وقتی خودش را نشان می‌دهد که در شخص جفت باشد یا دو ژن مشابه باشند . 
) ، بیماری‌های ژنتیکی غالب و همچنین بیماری‌های ژنتیکی وابسته به جنس ( مانند هموفیلی . 
) ممکن است ما یا شما درحال حاضر ژن نهفته یک بیماری را داشته باشیم اما به آن بیماری مبتلا نشویم ولی اگر با فردی ازدواج کنیم که او هم یک ژن نهفته این بیماری را داشته باشد در فرزند ما این دو ژن نهفته با هم جفت می‌شوند و فرزند ما به آن بیماری مبتلا خواهد شد ؛ برای همین تاکید می‌کنیم پیش‌از ازدواج ، مشاوره ژنتیک را انجام دهید . 
اگر قبل از ازدواج این کار را انجام ندادید باید پیش‌از بچه‌دار شدن مشاوره ژنتیک انجام دهید و اگر باز هم سهل‌انگاری کردید در اوایل بارداری انجام مشاوره ژنتیک الزامی است چون در هفته 10 تا 12 حاملگی اگر پزشک به وجود عیبی در جنین مشکوک شود و سونوگرافی و آزمایش‌ها نشان دهند که تولد نوزاد مادر‌را به عسر و حرج می‌اندازد اجازه می‌دهند که بچه سقط شود . 
حتی توصیه می‌شود در صورت انجام ندادن مشاوره ژنتیک در بارداری ، پس از تولد بچه بیمار این کار را انجام دهید . 
نگویید به چه دردی می‌خورد حالا که کار از کار گذشته ، باید بدانید که برای پیشگیری از تکرار دوباره بیماری در حاملگی‌های بعدی و همچنین تشخیص نوع مشکل کودک شما نیازمند بررسی ژنتیکی و مشاوره هستید . 
اغلب شما فکر می‌کنید منظور از مشاوره ژنتیک یعنی آزمایش دادن خیر ، بلکه فقط قرار است با هم مشاوره و صحبت کنیم و برخی پرسش‌ها را حتی تا سه نسل قبل می‌پرسیم تا شجره‌نامه‌تان را ردیابی کنیم . 
اگر در این گفت‌وگوها فهمیدیم فلان دختر عمو در خانواده ، مشکوک به ژن مغلوب یا غالب بوده است انجام آزمایش را هم توصیه می‌کنیم ممکن است حتی کسی ژن غالبی داشته و بیماری در او دیده شده است اما آن را تشخیص نداده‌اند . 
در این بررسی‌ها دنبال ژن مغلوب یا مشکلی مخفی می‌گردیم که در ازدواج فامیلی ظاهر شده است چون خطر بروز بیماری ژنتیکی در ازدواج‌های فامیلی نسبت به افراد غیرفامیل دو تا سه برابر بیشتر است . 
درباره ازدواج فایلی بدانید که ... ازدواج فامیلی ازدواجی است که بین زن و مردی اتفاق می‌افتد که اجداد مشترک دارند . 
ازدواج فامیلی بروز بیماری‌هایی با نحوه توارث مغلوب را در جامعه افزایش می‌دهد . 
این ازدواج‌ها خطر بروز مرده‌زایی ، مرگ و میر حول و حوش زایمان ، نواقص ماندگی ذهنی ، بیماری‌های خونی نظیر هموگلوبینوپاتی‌ها ( مثل تالاسمی ) ، بیماری فیبروکیستیک ، نارسایی مزمن کلیه ، دیابت قندی بدو تولد ، و آپنه نارسی و ... را افزایش می‌دهد . 
در همه این ازدواج‌های فامیلی ( دختر‌خاله پسر خاله ، با دختر عمو پسر عمو یا دختر دایی پسر عمه و بالعکس ) خطر بروز بیماری‌های ژنتیکی حداقل سه برابر ازدواج‌های غیرفامیلی افزایش می‌یابد . 
در ازدواج‌های فامیلی همسران ژن‌های مشترکی دارند که این ژن‌ها به آنها از پدربزرگ و مادربزرگ مشترک‌شان به ارث رسیده است و بنابراین باعث می‌شود که ژن‌های معیوب و نهفته در فرزندان آنها در کنار هم قرار می‌گیرد و منجر به بروز بیماری‌های ژنتیکی با نحوه توارث مغلوب شود که تاکنون در سایر افراد فامیل و خانواده و در نسل‌های قبل خود‌را نشان نداده است . 
به گزارش مجموعه کتاب‌های زندگی سازمان بهزیستی کشور ؛ هر‌چه ازدواج فامیلی نزدیک‌تر باشد خطر بروز بیماری‌های ژنتیکی در ازدواج فامیلی بیشتر است و بنابراین در تمام مواردی که ازدواج‌های فامیلی می‌خواهد انجام شود باید حتما برای انجام مشاوره ژنتیک مراجعه کرد . 
عضو هیات نمایندگان اتاق ایران : واردات خودرو کراهت دارد 
تهران - ایرنا - عضو هیات نمایندگان اتاق بازرگانی ، صنایع ، معادن و کشاورزی ایران با اشاره به تولید خودکفای خودروی داخلی ، معتقد است واردات این محصول حرام نیست ولی کراهت دارد . 
به گزارش روز سه‌شنبه ایرنا از اتاق ایران ، محمدرضا نجفی منش افزود : ایران بیشترین مصرف خودروی پورشه و مازراتی را دارد که در خود آلمان هم شاید به این اندازه استفاده نکنند . 
گزارش انجمن خودروسازان ایران حاکی از آن است که خودروسازان کشور در هفت ماهه سال جاری 691 هزار و 427 دستگاه انواع خودروی سواری ، وانت و تجاری تولید کردند که این میزان نسبت به مدت مشابه سال قبل 26 درصدی رشد دارد . 
خودرو‌سازان کشور فقط در مهرماه سال جاری 111 هزارو 506 دستگاه خودرو تولید کردند که این میزان نبست به ماه مشابه سال قبل از رشد 139 درصدی برخوردار بود . 
خودرو‌سازان کشور در هفت ماهه سال گذشته 548 هزار و 175 دستگاه انواع خودرو تولید کرده بودند . 
این عضو هیات نمایندگان اتاق تهران ادامه داد : با واردات خودرو ارز و نیروی کار کشور هدر می‌رود ، البته تعداد واردات خیلی زیاد و به حد خطرناک نیست ، اما از آنجایی که در تعادل ارزی هستیم و میزان صادرات و واردات متوازن است ، حیف است با واردات خودرو این تعادل را خراب کنیم . 
این عضو هیات نمایندگان همچنین معتقد است بجای واردات خودرو باید خودروساز وارد کنیم . 
نجفی منش افزود : رنو و پژو با شرکت‌های داخلی قرارداد بسته‌اند و کار آغاز شده تا در داخل تولید را انجام دهیم . 
وی با اشاره به رقابت بالای این خودروساز‌ها ، پیش‌بینی می‌کند خودروی نهایی پژو زودتر وارد بازار شود . 
فرهاد احتشام زاده رییس انجمن واردکنندگان خودرو ، واردات خودرو در 6 ماه نخست امسال را 32 هزار و 428 دستگاه خودرو به ارزش 850 میلیون دلار ذکر کرد و گفت : از نظر تنوعی 56 مدل خودرو در این مدت وارد کشور شده است . 
وی ادامه داد : واردات خودرو در این دوره زمانی ، بیش از 2 هزار میلیارد ریال درآمد مالیاتی برای دولت داشته است . 
اقتصام * * 9189 * * 1561 * * خبرنگار : اسماعیل داودی ** انتشاردهنده : مژگان توانا 
اضافه شدن 5 زبان خارجی جدید در برنامه درسی مدارس 
دبیر شورای عالی انقلاب فرهنگی از گنجانده شدن 5 زبان خارجی جدید در برنامه درسی مدارس خبر داد . 
اضافه شدن 5 زبان خارجی جدید در برنامه درسی مدارس 
اجتماع آموزش - همشهری آنلاین : دبیر شورای عالی انقلاب فرهنگی از گنجانده شدن 5 زبان خارجی جدید در برنامه درسی مدارس خبر داد . 
به گزارش تسنیم ، محمدرضا مخبردزفولی دبیر شورای عالی انقلاب فرهنگی در تشریح مصوبات جلسه 781 شورای عالی انقلاب فرهنگی که به ریاست حجت‌الاسلام حسن روحانی برگزار شد ، اظهار داشت : موضوع آموزش زبان‌های خارجی در آموزش و پرورش و دانشگاه دستور اول این جلسه بود که گزارش تفصیلی و جامعی از جانب وزیر آموزش و پرورش و شورای عالی آموزش و پرورش در این زمینه ارائه شد . 
وی افزود : گزارشی نیز توسط دبیرخانه شورای عالی انقلاب فرهنگی با همکاری بنیاد سعدی آماده شده بود که در آن به چگونگی آموزش زبان‌های خارجی در کشورهای مختلف پرداخته شده بود که اعضای جلسه در جریان وضعیت آموزش زبان خارجی در داخل کشور و سایر کشورها قرار گرفتند . 
دبیر شورای عالی انقلاب فرهنگی با بیان اینکه آسیب‌ها و اختلالات موجود در این زمینه مورد توجه جلسه شورای عالی انقلاب فرهنگی قرار گرفت ، گفت : نکته‌ای که اعضای جلسه بر آن تاکید کردند ؛ آموزش زبان فارسی در سنین پایین و قوام بخشی و اهتمام به آن در آموزش و پرورش بود . 
عضو هیئت علمی دانشگاه تهران افزود : در خصوص آموزش زبان‌های خارجی نیز تاکید شد که انحصار نباید وجود داشته باشد و با تصویب شورای عالی آموزش و پرورش نیز مقرر شده است که پنج زبان دیگر در مدارس تدریس شود . 
مخبردزفولی تصریح کرد : نکته مهم دیگر در این زمینه کارآمد شدن آموزش زبان خارجی است که مقرر شد ارزیابی آن را وزارت آموزش و پرورش انجام دهد و همچنین پیرامون اهداف آموزش زبان خارجی و آموزش آن متناسب با نیازهای دانش‌آموزان و دانشجویان قرار شد که بررسی‌های لازم صورت پذیرد . 
دبیر شورای عالی انقلاب فرهنگی اضافه کرد : برنامه درسی زبان خارجی نیز حتما باید مورد تجدید نظر و بازنگری قرار گیرد و متناسب با یافته‌های جدید کارآمد و بروزرسانی شود . 
وی افزود : همچنین مقرر شد ؛ شورای عالی آموزش و پرورش و وزارت آموزش و پرورش در خصوص سن مناسب برای آموزش زبان خارجی به گونه‌ای که لطمه‌ای به زبان ملی و مادری وارد نشود و اقتضائات فرهنگی و ارزشی مورد توجه قرار گیرد ، بررسی‌های لازم را انجام داده و به همراه پیشنهادهای مرتبط به شورای عالی انقلاب فرهنگی ارائه کنند . 
مخبردزفولی با اشاره به مصوبه عفاف و حجاب شورای عالی انقلاب فرهنگی که در آن برای دستگاه‌های گوناگون ماموریت تعریف شده بود گفت : برخی از اعضا درخصوص وضعیت عفاف و حجاب در جامعه نکاتی را مطرح کردند و موضوع در جلسه مورد بحث قرار گرفت . 
دبیر شورای عالی انقلاب فرهنگی اضافه کرد : رئیس جمهور در جمع‌بندی موضوع وزارت کشور را مامور کرد تا با پشتوانه شورای اجتماعی خود ؛ گزارش جامعی از وضعیت عفاف و حجاب به شورای عالی انقلاب فرهنگی ارائه کند و در آن نقاط ضعف و کاستی‌ها به همراه نقاط قوت و روشهای خوب و اثربخش را مورد ارزیابی قرار داده و در این زمینه پیشنهادهای لازم را برای تصویب به شورای عالی انقلاب فرهنگی ارائه کند . 
واگذاری امور دولتی به بخش خصوصی موجب اشتغالزایی بیشتر می‌شود رئیس اتاق بازرگانی استان زنجان گفت : واگذاری امور دولتی به بخش خصوصی موجب اشتغالزایی بیشتر می‌شود . 
به گزارش خبرگزاری فارس از زنجان ، غلامحسین جمیلی امشب در شورای هماهنگی ادارات تابعه وزارت تعاون ، کار و رفاه اجتماعی استان زنجان که در سالن جلسات شرکت شیر پگاه استان زنجان برگزار شد ، اظهار کرد : یکی از گلایه‌های بخش خصوصی از بخش دولتی نگاه تصدی‌گری است . 
وی تصریح کرد : نگاه دولت به جذب نیروی انسانی و تصدی‌گری دولتی موجب شده که گلایه از سوی ذی نفعان دستگاه‌ها پررنگ شود . 
رئیس اتاق بازرگانی استان زنجان با اشاره به اینکه با همفکری و کمک مسوولان در وزارت خانه باید اقدام پسندیده‌ای در واگذاری به بخش خصوصی انجام شود ، گفت : بخش دولتی صرفا باید کار نظارتی داشته باشد . 
جمیلی تاکید کرد : واگذاری امور به بخش خصوصی و انجام امور نظارتی از سوی دولت ، موجب می‌شود ، اشتغالزایی مطلوب صورت‌گرفته و خدمات ارزان‌تر ارائه شده و همین امر به کوچک شدن بخش دولتی نیز کمک خواهد کرد . 
رئیس اتاق بازرگانی استان زنجان با بیان اینکه از دیگر موضوعاتی که باید در وزارت کار مورد توجه قرار گیرد ، حمایت از کارفرمایان است ، گفت : تمام قوانین وزارت کار به لحاظ پیگیری که انجام می‌شود ، در راستای حمایت از کارگر است و حمایتی از کارفرما صورت نمی‌گیرد . 
وی با اشاره به اینکه برای ایجاد اشتغال باید کارفرما حمایت شود ، اضافه کرد : هیچ کس به‌دنبال تضییع حقوق کارگران و برده‌داری نیست ، اما برای اشتغال پایدار باید به بخش کارفرمایی توجه ویژه‌ای وجود داشته باشد . 
رئیس اتاق بازرگانی استان زنجان با تقدیر از مدیران حوزه کار در زمینه کاهش نرخ بیکاری و اقدامات صورت‌گرفته در این بخش گفت : آمارها نشان‌دهنده این است که اقدامات مطلوبی در حل مشکل اشتغال انجام شده است . 
وی با اشاره به‌صرفه جویی حاصل شده از بیمه بیکاری گفت : آمار ناشی از این امر 14 تا 15 درصد پرداختی استان است ، که امیدواریم در زمینه مشاغل سخت و زیان‌آور نیز اقدامات مربوط انجام شده و آن را به بخش کشوری تعمیم داد . 
انتهای پیام / 73005 / ذ 30 
وزیر ارتباطات از طرح‌های اقتصاد مقاومتی بخش کشاورزی مازندران بازدید کرد 
ساری - ایرنا - وزیر ارتباطات و فناوری اطلاعات روز جمعه از توانمندی‌ها و طرح‌های بخش کشاورزی مازندران مرتبط با سیاست‌های اقتصاد مقاومتی بازدید کرد . 
به گزارش خبرنگار ایرنا ، محمود واعظی که توسط استاندار ، رئیس سازمان جهاد کشاورزی و جمعی از مسئولان دستگاههای اجرایی مازندران همراهی می‌شد ابتدا از یک کارخانه شالیکوبی مدرن در ساری بازدید کرد . 
جانشین فرمانده ستاد اقتصاد مقاومتی کشور در مازندران سپس به بازدید مزرعه پرورش برنج رتون در شهرستان ساری رفت . 
رتون یا ' دو نوج ' به زبان مازندرانی به پرورش و بارآوری ساقه برنج در شالیزار پس از برداشت اول گفته می‌شود . 
وزیر ارتباطات در پایان این بازدید به خبرنگاران گفت : سیاست دولت حمایت از کشاورزان و برنجکاران است و به همین دلیل سیاستی را اتخاذ کرده تا در زمانی که برنج داخلی وجود دارد مانع از حضور برنج خارجی در بازار شود . 
وی افزود : به دلیل اجرای این سیاست در سال جاری شاهد هستیم که کشاورزان نسبت به گذشته بسیار راضی‌تر هستند . 
رئیس کمیسیون مشترک همکاری‌های اقتصادی ایران و روسیه گفت : برنجی که در استان مازندران تولید می‌شود دارای کیفیت بسیار خوبی است که هم می‌تواند نیازمندی‌های داخل کشور را تامین کند و هم می‌توان با توجه به مرغوبیت ، بخشی از آن را به خارج صادر کرد . 
وی افزود : با توجه به این که وزارت ارتباطات مسئول کمیسیون مشترک اقتصادی با روسیه ، ترکیه و آذربایجان است ، در صددیم تا مذاکره کینم که فضا برای صادرات برنج و سایر محصولات کشاورزی مازندران به آن کشورها فراهم شود . 
واعظی توضیح داد : در سفری که چند ماه پیش به روسیه داشتم با مسئولان آن کشور از‌جمله وزیر کشاورزی صحبت کردم که تعرفه صادرات محصولات کشاروزی را پائین بیاورند تا صادرکنندگان ما بتوانند محصولاتشان را به بازار روسیه صادر کنند . 
استان مازندران با داشتن 230 هزار هکتار شالیزاری ، حدود نیمی از برنج مورد نیاز کشور را تامین می‌کند . 
این استان همچنین 460 هزار هکتار اراضی زارعی و باغی دارد و با تولید 72 نوع محصول کشاورزی ، در تولید 10 محصول رتبه اول تا سوم کشور را دارد . 
وزیر ارتباطات و فناوری اطلاعات به منظور شرکت در نشست ستاد اقتصاد مقاومتی مازندران امروز به این استان سفر کرد . 
واعظی جانشین فرماندهی ستاد اقتصاد مقاومتی کشور در استان مازندران است . 
نشست با بازرگانان مازندران و بازدید از طرح‌های اقتصاد مقاومتی بخش کشاورزی 2 برنامه دیگر وزیر ارتباطات در مازندران بود . 
واعظی همچنین قرار است در نشست ستاد طرح توسعه کسب و کار و اشتغال پایدار ( تکاپو ) مازندران که با حضور وزیر تعاون ، کار و رفاه اجتماعی برگزار شود ، شرکت کند . 
دستور کار این نشست انعقاد تفاهم‌نامه همکاری برای توسعه کسب و کار و اشتغال پایدار در حوزه ' آی تی ' و ' آی‌سی تی ' اعلام شده است . 
خبرنگار : حسین فلاحتی * * انتشار دهنده : حسن فلاحتی 6982/1654 
لقب سربازان گمنام به‌حق شایسته نیروهای وزارت اطلاعات است 
امام‌جمعه موقت سنندج با اشاره به نقش سربازان گمنام در ایجاد امنیت ، گفت : لقب سربازان گمنام به‌حق شایسته نیروهای وزارت اطلاعات است ، چراکه با مجاهدت‌های خاموش به صورت شبانه‌روز در زمینه تامین امنیت و آسایش مردم تلاش می‌کنند . 
به گزارش خبرگزاری فارس از سنندج ، ماموستا امین راستی ظهر امروز در خطبه‌های نماز جمعه سنندج به فضیلت‌های ماه شعبان و رمضان اشاره کرد و با عنوان این مطلب که ماه شعبان مقدمه ورود به ماه رمضان است ، اظهار داشت : براساس احادیث رسول اکرم (ص) ، ماه رمضان ماه صبر و شکیبایی است و هر کس در ماه رمضان این دو خصیصه را رعایت کند ، به بهشت وارد می‌شود . 
امام‌جمعه موقت سنندج در ادامه با یادآوری نعمت امنیت و لازمه آن برای زندگی انسان‌ها ، گفت : امنیت یکی از نعمت‌های بزرگ الهی است که بدون آن زندگی امکان‌پذیر نیست . 
وی همچنین با اشاره به‌روز سربازان گمنام امام زمان (عج) و نقش آنان در ایجاد امنیت و آرامش برای زندگی مردم ، گفت : لقب سربازان گمنام به‌حق شایسته نیروهای وزارت اطلاعات است چرا‌که با مجاهدت‌های خاموش به صورت شبانه‌روز در زمینه تامین امنیت و آسایش مردم تلاش می‌کنند . 
راستی اضافه کرد : کاری که سربازان وزارت اطلاعات بدون توقع و چشم‌داشت در راستای امنیت انجام می‌دهند شایسته تقدیر است و ما باید از این‌همه تلاش آنان قدردانی کنیم . 
امام‌جمعه موقت سنندج تصریح کرد : اقدامات ماموران اطلاعات منجر به خنثی‌سازی توطئه‌های دشمنان و عوامل ضدانقلاب و نیز جلوگیری از ایجاد بحران‌های اجتماعی می‌شود . 
وی خاطرنشان کرد : با نگاهی به بحران کشورهای همسایه و از‌جمله سوریه و عراق ، اهمیت نعمت امنیت برای ما مسجل می‌شود و این حاصل تلاش‌هایی است که سربازان گمنام انجام می‌دهند . 
راستی ، امنیت را شرط و لازمه زندگی انسان‌ها دانست و گفت : در سایه امنیت است که انسان‌ها به اتحاد می‌رسند و منافع مردم و ملی محقق می‌شود . 
وی در بخش دیگری از خطبه‌های این هفته نماز جمعه سنندج به تلاش‌های استکباری صهیونیستی دشمنان در زمینه اسلام‌هراسی اشاره کرد و گفت : آنان برای اینکه منافع مسلمانان را به غارت و کرامت مسلمانان را از بین ببرند ، پروژه اسلام‌هراسی را در دنیا به راه انداخته‌اند . 
امام‌جمعه موقت سنندج افزود : دشمنان به‌دنبال آن هستند تا اسلام را در قالب اعمال جنایتکارانه گروهک تروریستی داعش به دنیا نشان دهند تا از گرایش مردم در آمریکا و اروپا به اسلام جلوگیری کنند . 
راستی همچنین رژیم فاسد و جعلی صهیونیستی را سرسخت‌ترین دشمن مسلمانان عنوان کرد و گفت : آنان برای لطمه زدن به اسلام از هیچ توطئه ای دریغ نخواهد کرد . 
وی در پایان گفت : خداوند وعده کرده است که اسلام بر جهان حکومت خواهد کرد و اسلام باید به دست صالحین بیفتد ، یعنی کسانی که ایمان به خداوند دارند و عمل صالح انجام می‌دهند . 
انتهای پیام / 79001 / ذ 30 
مسبب آتش‌سوزی تالاب هشیلان به دادگاه معرفی شد 
محمد حسین فلاحتی در گفتگو با خبرنگار مهر ، از وقوع آتش‌سوزی در تالاب هشیلان خبر داد و گفت : یک کشاورز دیروز حوالی تالاب هشیلان اقدام به آتش زدن زمین کشاورزی خود می‌کند و این آتش‌سوزی به تلاب سرایت کرد . 
وی افزود : آتش‌سوزی در تالاب هشیلان ساعت 11 دیروز شروع شد و به دلیل اینکه محدوده مورد نظر باتلاقی است و با نیروی انسانی نمی‌توان سریع اقدام به اطفای حریق کرد ما درخواست بالگرد کردیم که بالگرد هم در منطقه زمین‌گیر شد . 
رئیس اداره محیط زیست شهرستان کرمانشاه بیان کرد : آتش در ارتفاع 20 متری به نیزارها رسید و در نهایت با زحمت و تلاش طاقت فرسای عوامل خودمان توانستیم ساعت 2 بامداد آتش را مهار کنیم . 
وی بیان کرد : شدت آتش‌سوزی طوری نبود که به پرنده‌ها و مارهای تالاب صدمه زیاد بزند و این جانوران احتمالا جایی پناه گرفتند و در لانه خود خزیدند و حتی بعد از اطفای حریق نیز نیروهای ما برای بررسی تلفات جانداران به منطقه رفتند اما مورد خاصی ندیدند . 
فلاحتی مساحت کل تالاب هشیلان را 450 هکتار عنوان کرد و گفت : در پی وقوع این حریق 15 هکتار از تالاب طعمه حریق شد ضمن‌اینکه 99 درصد پوشش تالاب نیزار است و البته با توجه به موقعیت تالاب پوشش از بین رفته احیا می‌شود . 
رئیس اداره محیط زیست شهرستان کرمانشاه افزود : کشاورز متخلف و مسبب این آتش‌سوزی نیز شناسایی و به دادگاه معرفی شد تا برخورد قضایی لازم با وی صورت بگیرد . 
فلاحتی گفت : تالاب هشیلان 110 جزیره دارد و در پی این آتش‌سوزی پهنه‌هایی به وسعت 3 یا 4 متری سوخت که در مجموع 15 هکتار از پوشش تالاب طعمه حریق شد . 
وی گفت : در شهرستان کرمانشاه با 20 نفر نیرو ، حفاظت از مناطق حفاظت‌شده و محیط‌زیست را انجام می‌دهیم و این تعداد نیروی اندک پاسخگو نیست و نیاز جدی به مشارکت و کمک مردم داریم . 
فلاحتی گفت : بارها به کشاورزان اعلام کردیم که از آتش زدن بقایای کشاورزی خودداری کنند اما به‌خاطر اینکه باقیمانده محصولات مانع شخم زدن زمین می‌شوند و امکانات لازم برای این کار وجود ندارد راحت‌ترین کار آتش زدن جار است . 
رئیس اداره محیط زیست شهرستان کرمانشاه افزود : جهاد کشاورزی باید تجهیزات لازم برای خرد کردن باقیمانده محصولات کشاورزی در مزارع را فراهم کند تا تبدیل به گیاخاک شود . 
مرگ 9 معدنچی در چین 
پکن امروز گزارش داد که حداقل 9 معدن چی براثر انفجار گاز در یک معدن زغال‌سنگ در چین کشته و بیش از 11 نفر در تونل‌های آن حبس شده‌اند . 
به گزارش ایرنا ؛ تلویزیون مرکزی چین اعلام کرد که انفجار در معدن نینگژیا در منطقه خود مختار هویی چین در شمال این کشور رخ داد و هنوز 11 نفر نتوانستند راه فراری به بیرون تونل‌های آن پیدا کنند . 
خبرگزاری شینهوای چین این معدن را متعلق‌به شرکت معروف لینلی در شهر شیژوشیان معرفی کرد و افزود : اگرچه آمار قربانیان در معادن این کشور کاهش یافته است ، اما هنوز برخی سو مدیریت‌ها و حوادث غیرمترقبه موجب می‌شود سالانه بیش از هزار نفر در این کشور جان خود را در این معادن از دست بدهند . 
پنجم فروردین ماه امسال 19 نفر از کارگران یک معدن زغال‌سنگ دیگر در شمال چین به دلیل انفجار گاز و ریزش بخشی از آن جان‌باخته بودند . 
چین بزرگترین تولید‌کننده زغال‌سنگ در جهان بوده و حوادث زیادی را طی سال‌های اخیر در معادن خود تجربه کرده است . 
اواسط دی ماه سال گذشته نیز بر اثر فروریختن معدن « یولین » در استان « شونیکس » 11 معدنچی جان خود را از دست دادند و دو هفته قبل از این حادثه نیز اتفاقی مشابه در معدنی در استان « شاندونگ » در شرق چین ، 29 قربانی گرفت . 
یک ماه قبل از این حادثه هم سقوط سقوط دیواره‌های معدن دیگری بر اثر باران و رانش زمین در استان « شن ژن » ، 58 کشته و 25 مفقود بر جای گذاشته بود . 
پایین بودن ضریب ایمنی در معادن چین که معمولا از سوی کارفرمایان آن نادیده گرفته می‌شود ، باعث شده این کشور به داشتن خطرناکترین معادن در دنیا مشهور باشد . 
انفجار و ریزش ، عمده‌ترین خطراتی است که معادن چین را تهدید می‌کند و این موضوع به دلیل عدم رعایت مسائل و نکات ایمنی از سوی صاحبان آن ، سالانه تعداد زیادی از کارگران چینی را به کام مرگ می‌کشاند . 
معادن چین فقط در سال 2014 ، 931 قربانی گرفته است . 
آمار تلفات انسانی معادن این کشور در سال 2013 ، بیش از یک هزار و 300 کشته و مفقود بود که این تعداد تلفات بر اثر بالغ بر 600 حادثه معدن رخ‌داده است . 
کنکور سراسری ؛ مانعی بر راه تربیت شش‌گانه مورد تاکید در سند تحول 
پایگاه خبری تحلیلی انتخاب ( Entekhab.ir ) : دبیرکل شورای عالی آموزش و پرورش با اشاره به کنکور سراسری و برخی آسیب‌های آن گفت : یکی از عوامل مهم که اجازه نمی‌دهد تا تربیت شش‌گانه مورد تاکید در سند تحول ، محقق شود ، کنکور سراسری است . 
به گزارش ایسنا ، مهدی نوید ادهم در سی وسومین اجلاس مدیران و روسای آموزش و پرورش کشور در میزگرد سند تحول بنیادین با بیان اینکه در شورای عالی انقلاب فرهنگی برای نخستین بار پس از انقلاب 22 جلسه ویژه آموزش و پرورش برگزار شد ، گفت : برای اجرای سند تحول بنیادین سه گام وجود دارد . 
گام نخست تدوین و تصویب سند تحول ، گام دوم آماده‌سازی و گام سوم اجرای سند است . 
وی افزود : در حال حاضر در مرحله آماده‌سازی سند هستیم که برای عرصه‌های حقوقی ، قانونی ، نیروی انسانی ، مالی و اداری ، زمینه‌سازی می‌کنیم . 
دبیرکل شورای عالی آموزش و پرورش با بیان اینکه در بسترهای اجتماعی سند تحول کاستی‌هایی وجود دارد ، گفت : رسانه‌ها باید پیام تحولی سند بنیادین را به افراد جامعه منتقل کنند . 
اگر این پیام‌ها منتقل نشود ، شاهد اتفاق تحولی شگرفی نخواهیم بود . 
نویدادهم به زیرنظام‌های سند تحول اشاره کرد و گفت : یکی از این زیرنظام‌ها برنامه درسی است که در سال گذشته در شورای عالی مصوب شد و به اجرا در آمد که تغییرات کتب جدید درسی نیز براساس همین مصوبه صورت گرفت . 
وی ادامه داد : دومین زیرنظام ، زیرنظام فضا ، تجهیزات و فناوری است که آن هم به‌تازگی به تصویب شورای عالی رسیده است . 
پیش‌بینی‌های لازم برای نگهداری مدارس در قالب این زیرنظام انجام شده و ما باید براساس آن به سمت ساخت مدارس متوسط و بزرگ رویم تا توجیه آموزشی داشته باشد . 
دبیرکل شورایعالی آموزش و پرورش در ادامه با تاکید بر اینکه باید مجموعه مفاد سند تحول بنیادین توسط وزارت آموزش و پرورش عملیاتی شود ، گفت : همه برنامه‌ریزی‌های ما در آموزش و پرورش باید مطابق سیاست‌های سند تحول باشد و به شاخص‌های در نظر گرفته شده ، توجه شود . 
زیرا سند تحول می‌تواند نظام آموزشی موجود را به نهاد تعلیم و تربیت تبدیل کند و اگر صرفا به مساله آموزش توجه شود ، منطبق با سیاست‌های سند نیست . 
نویدادهم بر حافظه محوری و حرکت به سمت کسب مهارت دانش‌آموزان اشاره کرد و گفت : اگر همه هم و غم سیستم به آموزش‌ها منحصر شود ، اهداف گم می‌شوند . 
وی در ادامه به کنکور سراسری اشاره کرد و گفت : یکی از عوامل جدی که اجازه نمی‌دهد تربیت شش‌گانه اتفاق افتد ، کنکور است . 
از مجلس شورای اسلامی انتظار داریم کمک کند تا این مانع جدی از سر راه آموزش و پرورش برداشته شود . 
دبیرکل شورای عالی آموزش و پرورش ادامه داد : اجرای سند تحول بنیادین نیازمند مشارکت جدی همگان است . 
در این میان یکی از عناصر اصلی خانواده‌ها هستند و سایر ارکان چون دانشگاه‌ها ، حوزه‌های علمیه و مانند آن نیز باید به کمک آموزش و پرورش بیایند تا در اجرای سیاست‌های سند تحول موفق باشیم . 
اگر قرارداد مترو ترمیم نشود پیمانکار به بن‌بست می‌رسد معاون شهرسازی و امور زیربنایی شهردار قم گفت : اگر ترمیم قرارداد مترو صورت نگیرد پیمانکار به بن‌بست می‌رسد و با عدد و رقم قرارداد قبلی حاضر به انجام پروژه نیست ؛ به‌اضافه که قرارداد قرارگاه تمام شده است . 
به گزارش خبرگزاری فارس از قم ، علیرضا قاری قرآن یکشنبه‌شب در دویست و چهارمین جلسه شورای اسلامی شهر قم که در ساختمان شهید باکری برگزار شد ، با اشاره به صورت‌جلسه امضا شده بین سازمان قطار شهری و قرارگاه سازندگی خاتم‌الانبیا در سال 93 مبنی بر تغییر ماهیت قرارداد پروژه مترو به قرارداد فهرستی اظهار کرد : یکسال قبل از این جریان شهرداری مشهد نیز اقدامی مشابه انجام‌داده است و شورای عالی فنی مصوبه را به شهرداری مشهد ابلاغ می‌کند و قم ، کرج و اهواز نیز همزمان این روند را دنبال کردند و این زمانی بوده که افزایش زیادی در نرخ ارز بوده است . 
وی تصریح کرد : پس از تاریخ ابلاغ مصوبه به شهرداری و تا اواخر سال 94 کار جدی در خصوص این صورت‌جلسه از سوی کارفرما انجام‌نشده است و مدارک کامل‌تری باید ارسال می‌شده است که این کار صورت نگرفته و طی ماه‌های اخیر ما پیگیری‌های جدی در این زمینه انجام دادیم . 
معاون شهرسازی و امور زیربنایی شهردار قم با اشاره به برگزاری جلسه‌ای با حضور مسوولان قرارگاه خاتم‌الانبیا خاطرنشان کرد : در این جلسه بر تکمیل پروژه تاکید شد و منجر به این شد که مدارک تکمیل شود و مباحث صورت‌جلسه شورا پیگیری شود . 
وی گفت : اگر ترمیم قرارداد صورت نگیرد قرارگاه به بن‌بست می‌رسد و با عدد و رقم قرارداد قبلی حاضر به انجام پروژه نیست ؛ به‌اضافه که قرارداد قرارگاه تمام‌شده است ولی در حدود 85 درصد از پروژه باقی‌مانده که باید تعیین تکلیف شود و تعیین تکلیف این بحث در اختیار شورای عالی فنی خواهد بود و نظر این شورا لازم‌الاجرا است . 
قاری قرآن با اشاره به ضرایب پیشنهادی کارفرما به شورای عالی فنی در خصوص پروژه مترو اظهار کرد : ضوابط خاصی در شورای عالی فنی وجود دارد و بررسی‌های خاصی در پروژه خواهند داشت . 
انتهای پیام / 78027 / ذ 30 
مقصد بعدی سفرهای استانی روحانی مشخص شد 
پایگاه خبری تحلیلی انتخاب ( Entekhab.ir ) : قربانعلی سعادت روز دوشنبه در جلسه شورای اداری آذربایجان غربی افزود : برای این سفر برنامه‌ریزی‌های لازم انجام شده و پروژه‌های لازم نیز به مسئولان نهاد ریاست جمهوری ارائه شده است . 
به گزارش انتخاب ، وی اضافه کرد : یکی از مهمترین محورهای تمهید شده برای تصویب در این سفر ، پروژه‌های نیمه‌تمام است که رایزنی‌های لازم برای اختصاص اعتبار در سفر رئیس جمهور به استان به این پروژه‌ها صورت‌گرفته است . 
وی اظهار کرد : علاوه‌بر‌آن ، پروژه‌های تاثیرگذار در توسعه آذربایجان غربی نیز احصا شده که در محورهای گازرسانی ، تامین آب آشامیدنی شهری و روستایی ، آموزش و پرورش و مدارس و همچنین عمران روستایی شامل اجرای طرح‌های هادی تهیه شده و بهبود راه‌های روستایی است . 
استاندار آذربایجان غربی با اشاره به وجود شش هزار میلیارد ریال بدهی دولت به پیمانکاران در استان که از دولت‌های گذشته باقی‌مانده است ، ادامه داد : جذب اعتبار برای تامین مطالبات پیمانکاران از جمله دیگر برنامه‌های تمهید شده برای سفر رئیس جمهوری و هیات دولت به استان است . 
سعادت گفت : علاوه بر آنها ، تخصیص اعتبار مناسب برای اجرای پروژه‌های راه‌آهن مراغه ـ ارومیه ، بهبود کیفی و کمی جاده‌ها ، بزرگراه ارومیه ـ تبریز و راه‌آهن ارومیه ـ تبریز برای تصمیم‌گیری در سفر رئیس جمهور به آذربایجان غربی پیشنهاد شده است . 
وی افزود : همچنین در سفر رئیس جمهور و هیات دولت به آذربایجان غربی ، پروژه‌های مهم عمرانی افتتاح یا کلنگ‌زنی می‌شود . 
وی اضافه کرد : پروژه‌های راکد در حوزه صنعت ، گردشگری و کشاورزی نیز در آذربایجان غربی وجود دارد که در صدد هستیم در سفر رئیس جمهور به استان در این باره تصمیم‌گیری شود . 
استاندار آذربایجان غربی توجه به تحکیم وحدت ، همدلی و همگرایی را امری ضروری در استان عنوان کرد و ادامه داد : دشمنان از وجود قومیت‌های مختلف برای ضربه زدن به ایران اسلامی استفاده می‌کنند ولی ما این امر را فرصتی برای سازندگی بیشتر می‌دانیم و باید در این مسیر حرکت کنیم . 
سعادت همچنین فرا رسیدن اعیاد شعبانیه را تبریک گفت . 
فردا ( سه‌شنبه ) سالروز میلاد امام حسین (ع) ، روز چهارشنبه سالروز میلاد حضرت ابالفضل (ع) و روز پنجشنبه نیز سالروز میلاد امام سجاد (ع) است . 
در این جلسه تعدادی از مسئولان نهادهای اجرایی گزارشی از فعالیت‌های صورت‌گرفته در حوزه کاری خود ارائه کردند . 
مرکز ملی مطالعات اعتیاد ایران همکار WHO شد 
به گزارش خبرگزاری مهر ، با حضور هیئت بلند پایه از سازمان بهداشت جهانی از مرکز ملی مطالعات اعتیاد ایران به عنوان مرکز همکار سازمان جهانی بهداشت در آموزش و پژوهش اختلالات مصرف مواد و سلامت روان رونمایی شد . 
دکتر علی جعفریان رئیس دانشگاه علوم پزشکی تهران در حاشیه این مراسم با اشاره به شروع همکاری مرکز ملی مطالعات اعتیاد دانشگاه علوم پزشکی تهران ، گفت : در ابتدای سال جاری ، سازمان جهانی بهداشت این مرکز را به صورت رسمی به عنوان مرکز همکار پذیرفت . 
وی با اشاره به فعالیت 15 ساله مرکز ملی مطالعات اعتیاد ، خاطرنشان کرد : این مرکز در طول مدت فعالیت خود از نظر سیاستگذاری ، تحقیق و آموزش دستاوردهای ارزشمندی داشته است و سازمان جهانی بهداشت ، پیشنهاد همکاری با آن را پذیرفت . 
جعفریان ، اعتیاد را یکی از مشکلات اصلی و جدی کشور دانست و گفت : سالهاست که اقدامات خوبی به منظور مبارزه با شیوع اعتیاد انجام شده است . 
رئیس دانشگاه علوم پزشکی تهران در ادامه افزود : مرکز ملی مطالعات اعتیاد علاوه بر تحقیق در حوزه اعتیاد در بخش علوم پایه و بالینی ، برنامه‌های آموزشی و درمانی بسیار مناسبی دارد و توانسته در منطقه به عنوان مرکزی پیشرو مطرح شود . 
وی تصریح کرد : نمایندگان سازمان بهداشت جهانی اعلام کردند که قبل از اینکه به ایران تبریک بگوییم به خودمان تبریک می‌گوییم زیرا همکاری مانند ایران داریم . 
جعفریان در پایان گفت : فعالیت‌های ایران در حوزه اعتیاد برای سازمان جهانی بهداشت به عنوان یک الگو قابل‌توجه است تا بتوانند از این تجربیات در کشورهای منطقه و سایر کشورهای دنیا استفاده کنند . 
گزارش عملکرد دستگاه‌ها در کاهش آسیب اجتماعی آبان ماه خدمت رهبر انقلاب تقدیم می‌شود وزیر کشور با بیان اینکه تمام دستگاه‌ها اهتمام جدی نسبت به کاهش آسیب‌های اجتماعی دارند ، گفت : گزارش عملکرد دستگاه‌ها در کاهش آسیب اجتماعی آبان ماه خدمت رهبری تقدیم می‌شود . 
به گزارش خبرنگار حوزه دولت خبرگزاری فارس ، عبدالرضا رحمانی فضلی وزیر کشور ظهر امروز در حاشیه مراسم تجلیل از جانبازان این وزارتخانه در جمع خبرنگاران در رابطه با تهیه گزارش عملکرد دستگاه‌های اجرایی نسبت به کاهش آسیب‌های اجتماعی و ارائه آن به رهبر معظم انقلاب اظهارداشت : ما گزارش عملکرد دستگاه‌ها در این رابطه را 6 ماه پیش به معظم‌له ارائه کردیم . 
وی افزود : با توجه به جلسه‌ای هم که 6 ماه پیش در خدمت ایشان بودیم و گزارش ارائه شده بود ایشان دستوراتی فرمودند و اعلام کردند که 6 ماه دیگر نتایج عملکرد دستگاه‌های مختلف به محضر ایشان تقدیم شود که این گزارش تقدیم شد و ایشان هم ابراز رضایت داشتند . 
وزیر کشور ادامه داد : رهبر معظم انقلاب فرمودند همه دستگاه‌ها حول محور ساماندهی آسیب‌های اجتماعی به ویژه در 5 اولویتی که ایشان مشخص کردند از‌جمله طلاق ، اعتیاد ، حاشیه‌نشینی و ... اقدام عملی داشته باشند و گزارش عملکرد دستگاه‌ها در آبان ماه خدمت ایشان ارائه کنیم . 
رحمانی فضلی تاکید کرد : پیرو این جلسات باید شورای اجتماعی به ریاست رئیس جمهور برقرار شود که بنده به عنوان جانشین ایشان این جلسات را اداره کردم و دستورات لازم و تقسیم کار ملی صورت‌گرفته و همه دستگاه‌ها چه نهادهایی که متولی امور هستند و چه آنهایی که به‌طور غیرمستقیم همکاری دارند باید اهتمام ویژه در این زمینه داشته باشند . 
وی تاکید کرد : امیدواریم تا 6 ماه آینده به جهش بلندی در زمینه ساماندهی آسیب‌های اجتماعی برسیم تا هنگامی‌که در محضر رهبری حضور می‌یابیم بتوانیم گزارش قابل قبولی ارائه دهیم . 
وزیر کشور همچنین با بیان اینکه این وزارتخانه و نیروی انتظامی و سایر سازمان‌ها و نهادهای مرتبط با مبارزه با مواد مخدر بحث پیشگیری را در دستور کار قرار دادند ، گفت : در زمینه کنترل عرضه مواد مخدر سال قبل حدود 15 درصد افزایش کشفیات داشتیم . 
رحمانی فضلی افزود : در سال جاری و در این دو ماه 15 درصد نسبت به مدت مشابه سال گذشته افزایش کشفیات داشتیم . 
وی با بیان اینکه در حوزه درمان نیز اقدامات قابل توجهی صورت‌گرفته است ، خاطرنشان کرد : وزارت کشور ، بهداشت و سازمان بهزیستی با همکاری که با یکدیگر دارند و اقدامات چشم‌گیری که تاکنون داشتند امیدواریم بتوانیم با امکانات بهتری بحث درمان را پیگیری کنیم . 
انتهای پیام / 
مدیرکل دفتر آموزش متوسطه وزارت آموزش و پرورش : مدیریت صحیح هدایت تحصیلی دانش آموزان ، فضای کسب و کار را رونق می‌بخشد قم - ایرنا - مدیرکل دفتر آموزش متوسطه وزارت آموزش و پرورش گفت : مدیریت صحیح هدایت تحصیلی دانش آموزان ارتباط مستقیمی با توسعه کشور دارد و فضای کسب و کار را در جامعه رونق می‌بخشد . 
به گزارش ایرنا ، عظیم محبی روز چهارشنبه درگردهمایی مدیران مدارس آموزش متوسطه اول در قم افزود : هدایت دانش آموزان به سمت رشته‌های فنی و حرفه‌ای و کارو دانش باعث رونق اقتصادی جامعه و مانع از بیکاری جوانان می‌شود . 
وی با بیان این که هدایت تحصیلی یک فرصت است ، اضافه کرد : مدیران و مشاوران باید با پرورش استعدادهای درونی دانش آموزان امکان انتخاب درست رشته و در نهایت شغل را برای آن‌ها امکانپذیر کنند . 
به گفته وی ، نیازهای شغلی کشور ، استعداد ، علاقه و امکانات منطقه از‌جمله مسائلی است که باید در هدایت تحصیلی مدنظر قرار گیرد . 
محبی با تاکید بر این که کسب مهارت فناوری‌های جدید جزو ضروریات جامعه امروز است ، گفت : مادامی‌که دانش آموزان در مسیر درست شناسایی و پرورش استعدادهای خود قرار نگیرند نباید انتظار داشت جامعه به سمت کارآفرینی پیش رود . 
وی با اشاره به افزایش بیکاری بین تحصیل کرده‌های فاقد مهارت ، افزود : امروز صدها شغل در کشور به دلیل نبود مهارت‌های لازم در افراد بیکار بلاتصدی مانده است . 
وی تاکید کرد : دانش آموزان باید آگاه شوند ماهیت مشاغل در کشور تغییر کرده است و استخدام‌های دولتی نیز تقریبا به صفر رسیده است . 
محبی همچنین گفت : سیاست اقتصاد مقاومتی در آموزش و پرورش ، ترویج کارآفرینی و افزایش تولید و صادرات غیرنفتی است که باید در دستور کار تمام مسئولان این نهاد قرار گیرد . 
معاون آموزش متوسطه اداره کل آموزش و پرورش قم نیز در این همایش گفت : سال گذشته هفت میلیارد ریال برای تجهیز کارگاه‌های کاردانش و فنی و حرفه‌ای هزینه شد ، ولی همچنان این مدارس با کمبود تجهیزات مواجه هستند . 
علیرضا یاری افزود : امکانات مدارس کاردانش و فنی و حرفه‌ای باید به‌حدی برسد تا دانش آموزان نسبت به تحصیل در این رشته‌ها رغبت داشته باشند . 
وی بر انگیزه مند کردن دانش آموزان در انتخاب رشته‌های مهارتی تاکید و بیان کرد : مدیران و مشاوران دلسوزانه و متعهدانه در هدایت تحصیلی دانش آموزان عمل و علاقه و رغبت نیز در آن‌ها ایجاد کنند . 
به گفته وی ، با وجود تمام تلاش‌ها در سال تحصیلی جاری 42 درصد پایه دهم در رشته علوم تجربی مشغول به تحصیل شده‌اند که تعدادی نیز پس از گذشت یک ماه از آغاز سال تحصیلی از این رشته انصراف داده‌اند و در رشته دیگری مشغول به تحصیل شده‌اند . 
260 واحد آموزشی متوسطه اول در قم با 53 هزار دانش‌آموز و تراکم 30 نفره در کلاس‌ها فعال است . 
گردهمایی مدیران مدارس آموزش متوسطه اول استان قم روز چهارشنبه با حضور سید مصطفی آذرکیش مدیرکل دفتر کاردانش وزارت آموزش و پرورش و جمعی از مسئولان و مدیران آموزش و پرورش قم در خانه معلم این استان برگزار شد . 
/ 2085 / 6133 / خبرنگار : سمیه حیدری * * انتشار دهنده : جعفر مسلمی 
ادعایی که زود تکذیب شد / لباس و غذای گرم بین مسافران توزیع نشده است ! 
پایگاه خبری تحلیلی انتخاب ( Entekhab.ir ) : مسافران قطار متوقف شده ( قطار دوم تبریز - مشهد ) نسبت به اطلاعیه روابط عمومی راه آهن واکنش نشان دادند و اعلام کردند : تا این لحظه نه لباس و نه غذای گرم بین مسافران توزیع نشده است به گزارش انتخاب ، روابط عمومی راه آهن در اطلاعیه‌ای از توزیع غذای گرم و ارائه خدمات مناسب به همه مسافران قطار در مسیر تهران - مشهد و بالعکس خبر داد . 
در این اطلاعیه آمده بود ، با توجه به مسدودی محور خط‌آهن تهران - مشهد پس از برخورد 2 قطار مسافری ایستگاه هفت خوان ، تدابیر و اقدامات لازم به منظور رفاه حال مسافران در راه مانده و جابه‌جایی هر‌چه سریع‌تر آنها در دست انجام است . 
به‌دنبال انتشار این اخبار بین مسافران قطار دوم تبریز - مشهد ، مسافران طی تماس‌های تلفنی با خبرگزاری فارس در تبریز اعلام کردند تا این لحظه نه غذای گرمی توزیع شده و نه لباس ! مسافران تماس‌گیرنده که عصبانی بودند گفتند ، چرا مسئولان وقتی کاری انجام‌نشده است اعلام می‌کنند انجام شده است ؟ 
مسوولان قطار دوم تبریز - مشهد مدعی شدند از ساعت 12 آب و غذا خواسته‌ایم و قرار شد ارسال کنند ولی تا الآن هیچ خبری نیست . 
برخورد دو قطار مسافری سمنان - مشهد و تبریز - مشهد در ایستگاه هفت خوان و در ساعت 7:45 صبح امروز ، موجب کشته و زخمی شدن تعدادی از مسافران و عوامل فنی راه آهن شد . 
در این سانحه 4 تن از ماموران فنی راه آهن و تنی چند از مسافران جان باختند . 
ساعت 7:45 صبح امروز جمعه دو قطار مسافر‌ی سمنان - مشهد متعلق‌به شرکت ریل ترابر سبا و تبریز - مشهد متعلق‌به شرکت حمل و نقل ریلی رجا در ایستگاه هفت خوان در ناحیه راه آهن شمال شرق کشور بین دامغان و سمنان با یکدیگر برخورد می‌کنند که این حادثه به کشته و زخمی شدن تعدادی از مسافران انجامید . 
در این حادثه قطار تبریز - مشهد در ایستگاه هفت خوان بین دامغان و سمنان در بلاک فرعی متوقف بوده است ، که قطار سمنان - مشهد از پشت به این قطار برخورد می‌کند . 
در این حادثه لکوموتیو قطار سمنان - مشهد و تعدادی از واگن‌های دو قطار دچار حریق و برخی واگن ها از ریل خارج می‌شوند . 
فعالیت‌های آموزشی خانواده‌های ایثارگر در مازندران تقویت میشود 
مدیرکل بنیاد شهید و امور ایثارگران مازندران گفت : فعالیت‌های آموزشی در زمینه توانمندسازی خانواده‌های ایثارگر در برنامه کاری است و در این بخش نیازمند تحرکات جدیتر هستیم . 
به گزارش خبرگزاری فارس از شهرستان ساری ، عباس علی رضایی صبح امروز در جلسه هم‌اندیشی تعاون و امور اجتماعی بنیاد شهید در مجتمع فرهنگی ایثار ، اظهار کرد : برنامه‌ریزی برای ایجاد اشتغال خانواده‌های ایثارگر باید به صورت ویژه در برنامه کاری قرار گیرد . 
وی با اعلام اینکه تعامل با دستگاه‌های دولتی به صورت جدی انجام شود ، افزود : تعامل با بنگاه‌های خصوصی و کارآفرینان باید در حد مطلوب باشد . 
مدیرکل بنیاد شهید و امور ایثارگران مازندران با اعلام اینکه باید از ظرفیت دستگاه‌های دولتی برای جذب خانواده‌های ایثارگران استفاده شود ، گفت : در این زمینه تلاش بیشتری در استان مد نظر قرار گیرد . 
این مسئول با بیان اینکه در سال جاری فرمایشات رهبر معظم انقلاب اسلامی باید سرلوحه همه کارهای سازمان باشد ، تصریح کرد : فرمایشات رهبر انقلاب اسلامی باید به صورت عملیاتی در سطح نهادهای بنیاد شهید استان اجرایی شود . 
رضایی خاطرنشان کرد : باید از سهمیه و ظرفیت دستگاه‌های اجرایی برای جذب فرزندان ایثارگر استفاده بهینه شود . 
وی با اعلام اینکه در حوزه آموزش و پیشگیری اقداماتی در دست انجام است ، افزود : در این حوزه باید تلاش‌ها بیشتر شده و مدیران در اولویت اصلی قرار گیرند . 
مدیرکل بنیاد شهید مازندران اضافه کرد : تکریم و تعظیم ، احترام و سپاسگزاری و دیدار از خانواده شهدا باید به صورت مداوم انجام شود . 
این مسئول با اعلام اینکه خدمات به خانواده‌های ایثارگران باید به‌موقع انجام شود ، تاکید کرد : خدمات قابل ارائه باید در شان این خانواده‌ها باشد . 
رضایی یادآور شد : بنیاد شهید ، مولود انقلاب اسلامی ایران است و باید از این ظرفیت برای ترویج فرهنگ ایثار و شهادت به خوبی استفاده شود . 
وی درباره ساماندهی گلزار شهدای مازندران بیان داشت : از حداقل اعتبارات این بخش باید نهایت استفاده شود تا زمینه ساماندهی مناسب گلزارهای شهدا فراهم شود . 
انتهای پیام / 86004 / خ 30 
فروش بلیت‌های پارالمپیک رکورد زد 
در حالی که این نگرانی وجود داشت که فروش بلیت‌های پارالمپیک 2016 با مشکل مواجه شود ، رکورد فروش آن در یک روز شکسته شد . 
به گزارش ایسنا ، برگزارکنندگان بازی‌های پارالمپیک از فروش 133 هزار قطعه بلیت این بازی‌ها در روز سه‌شنبه خبر دادند و طبق اعلام آنها این بیشترین تعداد فروش بلیت در یک روز در کل ادوار پارالمپیک به حساب شکسته شد . 
سایت کمیته بین‌المللی پارالمپیک گزارش داد فروش بلیت‌های پارالمپیک پس از پایان بازی‌های المپیک در روز یکشنبه به یک‌باره شتاب گرفته است . 
بر اساس این اعلام ، آنها روز شنبه 16 هزار قطعه بلیت فروختند و تعداد این فروش در روز یکشنبه به 50 هزار قطعه افزایش پیدا کرد . 
روز دوشنبه 100 هزار بلیت به فروش رفت و یک روز پس از آن یعنی سه‌شنبه فروش بلیت به 133 هزار قطعه رسید که این یک رکورد به حساب می‌آید . 
خاویر گونزالس ، رئیس اجرایی کمیته بین‌المللی پارالمپیک ، گفت : ما واقعا از این افزایش تقاضا بر سر شوق آمده‌ایم که این امر از زمان پایان مراسم اختتامیه المپیک سرعت گرفته است . 
تنها در 48 ساعت گذشته فروش بلیت ما تقریبا دو برابر شده است . 
این فوق‌العاده است که ببینیم مردم ریودوژانیرو به مسابقات پارالمپیک بیایند . 
قهرمانی در رشته‌های فوتبال و والیبال المپیک سبب شده تا هواداران برزیلی انتظار این‌را داشته باشند تا کشورشان در بازی‌های پارالمپیک جزو پنج کشور نخست قرار بگیرد . 
قیمت بلیت‌های پارالمپیک از سه تا 40 دلار است . 
نگاه ایران به کردها امنیتی نیست / لزوم توجه به محتوای یادواره شهدا 
به گزارش خبرنگار مهر ، عبدالمحمد زاهدی شامگاه شنبه در دومین جلسه شورای ترویج فرهنگ ایثار و شهادت که در سالن شهدای گمنام استانداری تشکیل شد ، با بیان اینکه ویژگی بارز مردم کردستان فرهنگی بودن آنها است ، گفت : دو هدف در فرمایش مقام معظم رهبری مبنی برنامگذاری کردستان به عنوان استان فرهنگی وجود دارد . 
وی با اشاره به ظرفیت‌های بالای فرهنگی استان کردستان ، اضافه کرد : یکی ازاین اهداف بیان واقعیت فرهنگی بودن کردستان و دیگری از بین بردن نگاه امنیتی مردم و مسئولان نسبت به این استان است . 
وی با بیان اینکه امروز جمهوری اسلامی ایران نگاه امنیتی نسبت به کردستان و کردها ندارد ، اظهارداشت : متاسفانه هنوز لایه‌هایی از نگاه امنیتی در نقاط مختلف کشور نسبت به منطقه ما وجود دارد که باید در راستای برطرف کردن آن تلاش کنیم . 
استاندار کردستان با اشاره به برگزاری یادواره‌های شهدا و لزوم توجه بهتر به آنها ، بیان کرد : برگزاری یادواره‌ها از نظر کمی زیاد مهم نیست آنچه حائز اهمیت است محتوای آنهاست که باید به گونه‌ای قابل‌قبول و تاثیرگذار باشد . 
زاهدی با اشاره به اینکه سپاه ، ارتش و نیروی انتظامی در برگزاری یادواره‌ها با بنیاد شهید هماهنگی می‌کنند ، ادامه داد : برخی از ارگان‌ها و نهادها بدون هماهنگی با بنیاد شهید و امور ایثارگران اقدام به برگزاری یادواره شهدا می‌کنند که از این به بعد تمامی سازمان‌ها و نهادهایی که قصد برگزاری یادواره شهدا را دارند ملزم‌اند با بنیاد هماهنگی کنند . 
وی بیان کرد : انتظار می‌رود نسلی که مستقیما با انقلاب و جنگ درگیر بودند کتاب‌ها و آثاری که با موضوع شهید وشهادت و دفاع مقدس نگاشته می‌شود را برای جلوگیری از تحریف واقعیت‌ها ، نقد کنند . 
وی با اشاره به لزوم توجه به ظرفیت‌های دفاع مقدس ، ادامه داد : داستان فیلم شیار 143 برگرفته از زندگی مادر یکی از شهدای شهرستان بیجار بود که متاسفانه تحریف شد و به نام منطقه دیگری تولید و پخش شد . 
استاندار کردستان عنوان کرد : گروهی در اداره‌کل فرهنگ و ارشاد اسلامی و بنیاد حفظ آثار و نشر ارزش‌های دفاع مقدس در استان تشکیل شود و سوژه‌های فراوانی که در زمینه دفاع مقدس در استان وجود دارد را در اختیار فیلم‌سازان قرار دهند . 
زاهدی اظهارداشت : استان‌هایی که در خط مقدم جبهه نبودند امروز دارای باغ موزه دفاع مقدس هستند ولی کردستان علی‌رغم اینکه بیش از سایر استان‌ها درگیر جنگ تحمیلی بود هنوز فاقد باغ موزه است . 
وی از اداره‌کل فرهنگ وارشاد اسلامی استان خواست به مطبوعات محلی ابلاغ کنند که به موضوع ایثار و شهادت بیشتر بپردازند و در این راستا از ظرفیت‌های رسانه‌های جمعی کردستان بهره‌برداری شود . 
اشتباهات وحشتناک سوت طلا ! 
به گزارش ورزش سه ، او در جریان بازی می‌توانست به سود تیم ماشین سازی اعلام پنالتی کند . 
به نظر می‌رسید اخراج بازیکن ماشین سازی آنهم پیش‌از پایان نیمه اول کمی سخت گیرانه بود و حداقل در یکی از صحنه‌ها می‌توانست به بازیکن این تیم کارت زرد نشان ندهد ! 
دو آفساید اعلام شده در این بازی هم آفساید نبود که اگر در این صحنه‌ها درست تصمیم‌گیری می‌شد بی‌شک توپ از خط دروازه‌ها رد می‌شد . 
در یک صحنه اشتباه به‌قدری فاحش بود که فنایی کارشناس داوری از کلمه وحشتناک استفاده کرد . 
ماشین سازی متضرر شد یا گسترش فولاد ؟ 
این خیلی مهم نیست . 
مهم اشتباهات داوری است که اگر در این بازی رخ نمی‌داد نتیجه به گونه دیگری رقم می‌خورد و اشتباهات داوری به ضرر هر تیمی سم است . 
چه ماشین سازی و چه گسترش فولاد ! 
از محسن ترکی بی‌شک انتظار بیشتری می‌رفت . 
به خصوص سوت طلایی که وی گرفته هنوز خاک نخورده ! متاسفانه سال‌های سال است که اشتباهات داوری را با این جمله توجیه می‌کنیم . 
اشتباهات داوری جزیی از فوتبال است ! جز بخشی از کل است و اگر نباشد کل شکل نمی‌گیرد در حالی که اگر اشتباه داوری در مسابقه رخ ندهد فوتبال بهتری شکل خواهد گرفت . 
اشتباهات داوری در فوتبال یک عارضه است و آن را نباید جزیی از فوتبال برشمرد و خیلی طبیعی با آن برخورد کرد . 
می‌طلبید در این بازی محسن ترکی دقت بیشتری به خرج می‌داد اما او مغرورانه سوت زد و تصور می‌کرد چون بهترین شده بنابراین به هر شکلی سوت بزند درست است ! 
حریق شدید اتوبوس دو طبقه در انگلیس 
پایگاه خبری تحلیلی انتخاب ( Entekhab.ir ) : یک دستگاه اتوبوس دو طبقه در نزدیکی ایستگاه « لویشام » انگلیس به شدت دچار حریق شد . 
به گزارش عصرخبر به نقل از رسانه‌های محلی ، در پی این حادثه شعله‌های آتش به طبقه دوم اتوبوس خالی از مسافر زبانه کشید و قبل از رسیدن آتش نشانان به صحنه ، دودی شدید ، فضای اطراف آن را فرا گرفت . 
حدود ساعت 18 ، هنگام اطفای حریق ، خیابان بسته شد و آتش نشانان 2 ساعت و 30 دقیقه طول کشید تا آتش را مهار و معبر را مجددا بازگشایی کنند . 
به گفته پلیس محلی خوشبختانه هیچ فردی در این حادثه آسیب‌ندیده است . 
ایرانپوریان : مانند جرارد پنالتی می‌زنم 
محمد ایرانپوریان در گفت‌و‌گو با خبرنگار ورزش سه درباره پیروزی تیمش مقابل سیاه جامگان ، گلزنی خودش ، نحوه خاص پنالتی زدن ، شانس تراکتور برای قهرمانی و برخی مسائل دیگر صحبت‌هایی را انجام داد که در ادامه می‌خوانید : می‌توانستیم بیشتر گل بزنیم 
بازی سختی با سیاه جامگان داشتیم اما خوشبختانه عالی بازی کردیم و راه‌های نفوذ را بستیم . 
ما از ابتدای بازی برای بردن به زمین رفتیم و عملکرد خوبی داشتیم . 
موقعیت‌های زیادی به دست آوردیم که می‌توانستیم گل‌های بیشتری نیز به ثمر برسانیم اما به هر حال همین‌که 3 گل زدیم و 3 امتیاز را گرفتیم ، باارزش است . 
امیدوارم این روند را ادامه دهیم . 
کار خاصی نمی‌کنم خوشحالم که بار دیگر برای تیمم گل زدم . 
من کار خاصی نمی‌کنم ، فقط زحمات بچه‌ها را به ثمر رساندم . 
هدف من این است که برای تیمم موثر باشم و در این راه هر کاری می‌کنم . 
امیدوارم در آینده نیز شرایط خوبی برایم رقم بخورد . 
مانند جرارد پنالتی می‌زنم در بازی دیروز برای سیزدهمین بار متوالی پنالتی‌ام را به گل تبدیل کردم و از این بابت خوشحالم . 
من سبک پنالتی زدن استیون جرارد را خیلی دوست دارم و در ایران هم پنالتی‌های جواد نکونام ، علی دایی و کریم باقری را بارها تماشا کردم . 
سعی می‌کنم مانند آنها بی‌نقص پنالتی بزنم و خوشحالم که تاکنون موفق بودم . 
حفظ صدرنشینی سخت‌تر است 
صدرنشینی لیگ برتر اتفاق خوبی برای ماست اما همیشه گفته‌ام که حفظ صدرنشینی سخت‌تر است . 
هنوز هفته‌های زیادی باقی‌مانده و باید بتوانیم این شرایط را حفظ کنیم . 
ما امسال به‌دنبال این هستیم تا با جام قهرمانی مردم آذربایجان را خوشحال کنیم و امیدوارم شرمنده‌شان نشویم . 
ماشین که نیستیم این‌همه بدنسازی کنیم 
تعطیلات لیگ برتر به تیم ما ضربه می‌زند . 
درست است که منافع ملی اولویت دارد اما واقعا در این شرایط کار کردن سخت است . 
ما که ماشین نیستیم ، بازیکن هستیم و بدنهایمان تا حدی توانایی دارد . 
نمی‌توانیم در طول نیم‌فصل 5 بار بدنسازی کنیم . 
این شرایط طاقت‌فرسا است . 
مسافربرهای شهرستانی جریمه و توقیف خواهند شد 
پایگاه خبری تحلیلی انتخاب ( Entekhab.ir ) : رئیس پلیس راهنمایی و رانندگی تهران بزرگ از اجرای طرح برخورد پلیس راهور فاتب با خودروهایی با پلاک شهرستان خبر داد و گفت : این دسته از خودروها که مبادرت به حمل مسافر کنند ، جریمه شده و سپس به پارکینگ منتقل خواهند شد . 
سردار سیدتیمور حسینی رئیس پلیس راهنمایی و رانندگی تهران بزرگ در گفت‌وگو با خبرنگار انتظامی خبرگزاری فارس ، به اجرای طرح برخورد پلیس با خودروهایی با پلاک شهرستان اشاره و اظهار داشت : بالغ بر یک ماه است که طرح برخورد با خودروها با پلاک شهرستان که مبادرت به حمل مسافر می‌کنند در دستور کار پلیس راهنمایی و رانندگی پایتخت قرار گرفته است . 
رئیس پلیس راهنمایی و رانندگی تهران بزرگ تصریح کرد : ماموران پلیس راهور در مواجهه با این دسته از خودروها ، اقدام به جریمه و سپس انتقال خودرو به پارکینگ می‌کنند . 
وی به اخذ تعهد از رانندگان خودروهای با پلاک شهرستان اشاره و بیان داشت : از رانندگان این خودروها تعهد گرفته می‌شود که اگر ساکن تهران هستند آدرسشان را تصحیح نموده تا پلاک را نمره تهران کنند ؛ اگر هم ساکن شهرستان هستند در سطح شهر تهران مسافرکشی نکنند . 
لازم به ذکر است که سردار حسینی در نشست خبری با اصحاب رسانه در پایان سال 94 ، از طرح برخورد پلیس با خودروها پلاک شهرستانی خبر داده و همچنین در گفت‌وگو با فارس در تاریخ 27 فروردین سال جاری به این دسته خودروهای مسافربر هشدار داده بود . 
پس از هفت ماه از تعطیلی مجتمع « کائه سونگ » سئول حاضر به بازگشایی نماد همکاری مشترک اقتصادی با کره شمالی نیست 
پکن - ایرنا - کره جنوبی اعلام کرد ، تا زمانیکه کره شمالی دست از فعالیت‌های هسته‌ای خود نکشد و به آن پایان ندهد ، حاضر به بازگشایی مجتمع صنعتی « کائه سونگ » در مرز مشترک دو کشور نیست . 
به گزارش ایرنا ، کره جنوبی پس از آنکه پیونگ یانگ دی‌ماه سال گذشته چهارمین آزمایش هسته‌ای خود را انجام داد ، یک ماه بعد از این اتفاق به تعطیلی این مجتمع مبادرت کرد که نمادی از همکاری‌های دو کره به حساب می‌آید . 
« کائه سونگ » ، منطقه صنعتی مشترک میان دو کشور است که در شهری مرزی با همین نام در سال 2004 در داخل خاک کره شمالی راه‌اندازی شد . 
این منطقه در 12 کیلومتری منطقه حایل غیرنظامی میان دو کره قرار دارد که بیش از 100 کارخانه و شرکت کره جنوبی و بیش از 50 هزار نیروی کار کره شمالی را در خود جای داده است . 
« جئونگ جون هی » یک سخنگوی وزارت وحدت کره جنوبی روز چهارشنبه در سخنانی اعلام کرد که بازگشایی این مجتمع با توجه به تداوم فعالیت‌های موشکی و هسته‌ای کره شمالی کاملا بی‌معنی است . 
وی با تاکید بر ادامه فعالیت‌های کره شمالی برای گسترش تسلیحات اتمی و پیشبرد چنین برنامه‌هایی ، بسته بودن این مجتمع را کاملا درست و منطقی دانست . 
بعد از تعطیلی این مجتمع صنعتی از جانب سئول که بهمن‌ماه سال گذشته صورت گرفت ، کره شمالی اعلام کرد که اقدام کره جنوبی در تعطیلی آن را نوعی « اعلام جنگ » علیه خود می‌پندارد . 
کره شمالی نیز یک ماه بعد از این اتفاق ، تمامی شرکت‌های فعال کره جنوبی را از منطقه مورد نظر اخراج و دارایی‌های آنان را ضبط کرد . 
سخنگوی وزارت وحدت کره جنوبی همچنین یادآور شد ، تا زمانی که تهدیدهای کره شمالی وجود داشته باشد ، کشورش علاقه‌ای به بازکردن مجتمع « کائه سونگ » ندارد . 
دولت کره جنوبی معتقد است که با این کار ، روند درآمدزایی کره شمالی را که صرف فعالیت‌های هسته‌ای می‌شود ، متوقف کرده است . 
« جئونگ جون هی » همچنین گفت که اولویت کره جنوبی مجبور کردن کره شمالی به توقف فعالیت‌های هسته‌ای و بازگرداندن این کشور به پشت میز مذاکرات شش جانبه می‌باشد که چند سالی است متوقف شده است . 
مذاکرات شش جانبه با هدف خلع‌سلاح اتمی کره شمالی با شرکت شش کشور آمریکا ، کره شمالی ، کره جنوبی ، چین ، روسیه و ژاپن از دسامبر سال 2008 در پی آزمایش اتمی کره شمالی متوقف شد و تلاش‌ها برای انجام دوباره این نشست بی‌نتیجه مانده است . 
کره جنوبی پس از آزمایش چهارم اتمی کره شمالی و پرتاب موشک ماهواره بر ، تلاش زیادی کرد تا پیونگ یانگ را تحت فشار قرار دهد که تاکنون توفیقی در این زمینه نداشته است . 
کره شمالی علاوه بر مواجه شدن با محددیت برای ادامه همکاریهای اقتصادی در این مجتمع ، تحت شدیدترین تحریم‌های شورای امنیت سازمان ملل و چند کشور نیز قرار گرفته است . 
طی دهه اخیر روابط بین دو کره همواره در نوسان بوده ، اما تحلیلگران هشدار داده‌اند وضعیت کنونی در حال تبدیل شدن به بحرانی تمام‌عیار است . 
دو کشور پس از جنگ خونین سالهای 1950 تا 1953 میلادی و پایان حاکمیت ژاپن بر کره ، تاکنون موفق به امضای پیمان صلح نشده‌اند . 
آساق * * 1597 
رقابت‌های جهانی کشتی اوزان غیر المپیکی ؛ بهنام احسان‌پور پنجم شد 
تهران ایرنا - « بهنام احسان‌پور » در رقابت‌های جهانی کشتی اوزان غیر المپیکی پنجم شد . 
به گزارش ایرنا به نقل از روابط عمومی فدراسیون کشتی ، رقابت‌های جهانی اوزان غیر المپیکی از روز شنبه در شهر بوداپست مجارستان در حال برگزاری است . 
بهنام احسان‌پور در وزن 61 کیلوگرم که 22 کشتی‌گیر حضور دارند ، پس از استراحت در دور نخست در دور دوم با ضربه فنی والودیا فرانگولیان از ارمنستان را شکست داد . 
وی در مرحله یک چهارم نهایی نیز مقابل ' شینگو آری مو تو ' از ژاپن با نتیجه 11 بر صفر به پیروزی رسید ، اما در مرحله نیمه‌نهایی برابر لوگان استیبر از آمریکا در حالی که تا ثانیه‌های پایانی از حریف خود پیش بود با نتیجه 8 بر 9 مغلوب و راهی دیدار رده‌بندی شد . 
احسان‌پور در این مسابقه ، مقابل احمد چاکایف از روسیه با نتیجه 7 بر 4 شکست خورد و پنجم شد . 
همچنین افشین بیابانگرد نماینده وزن 71 کیلوگرم کشتی فرنگی کشورمان در نخستین مبارزه خود مقابل وارشام بورانیان قهرمان سال 2016 اروپا از ارمنستان با نتیجه 2 بر 2 مغلوب شد و با توجه به شکست این کشتی‌گیر مقابل حریفی از مولداوی ، بیابانگرد از دور مسابقات کنار رفت . 
* * حسین خانی و قادریان حریفان خود را شناختند عصر شنبه در ادامه مسابقات مراسم وزن‌کشی اوزان 70 کیلوگرم کشتی آزاد و 80 کیلوگرم کشتی فرنگی برگزار شد . 
در وزن 70 کیلوگرم کشتی آزاد ، مصطفی حسین خانی در دور نخست به مصاف آمیت کومار از هند می‌رود و در صورت پیروزی بر این کشتی‌گیر در دور بعد با برنده کشتی میان عظمت نوریکایف از بلاروس و یاکوب گور از ترکیه می‌رود . 
در این وزن 28 نفر وزن‌کشی کرده‌اند که در گروه حسین خانی کشتی‌گیران مطرحی همچون داوید تلاشادزه از گرجستان ، جیمز گرین از آمریکا ، گتینوماگمد گادجیف از آذربایجان ، رشید قربان اف از ازبکستان و ماگومد قربان علی اف از روسیه حضور دارند . 
در وزن 80 کیلوگرم کشتی فرنگی که 27 نفر وزن‌کشی کرده‌اند ، یوسف قادریان در دور اول به مصاف الکس میشل بیوربرگ کسیدیس از سوئد می‌رود و در صورت پیروزی بر این کشتی‌گیر در دور بعد به مصاف رفیق حسین اف از آذربایجان می‌رود . 
نناد زوگاج از کرواسی ، برهان آکبوداک از ترکیه ، جانی بک اوتابیکوف از ازبکستان و رمضان آباچاریف از روسیه از کشتی‌گیران مطرحی هستند که در گروه قادریان حضور دارند . 
رقابت‌های این اوزان فردا ( یکشنبه ) برگزار می‌شود . 
* * 1067 * * 1708 * 1613 * خبرنگار : رضا رمضانی * انتشار دهنده : عبدالله غفاری 
مشارکت چشمگیر مودیان در ارایه اظهارنامه مالیاتی 
رئیس کل سازمان امور مالیاتی از مشارکت مودیان در ارایه اظهارنامه مالیاتی ، همراهی رسانه‌های جمعی و همچنین تلاش کارکنان خدوم نظام مالیاتی تقدیر و تشکر کرد . 
به گزارش گروه اقتصادی باشگاه خبرنگاران جوان ، رئیس کل سازمان امور مالیاتی کشور با صدور پیامی به مناسبت پایان موعد ارایه اظهارنامه مالیاتی اشخاص حقیقی و حقوقی ، از اعتماد مودیان مالیاتی و مشارکت چشمگیر در ارایه اظهارنامه مالیاتی ، حمایت و همراهی رسانه‌های جمعی و همچنین تلاش کارکنان خدوم نظام مالیاتی تقدیر و تشکر کرد . 
بر اساس گزارش رسانه مالیاتی ایران ، در متن پیام سید کامل تقوی نژاد آمده است : امروز اقتصاد کشور بیش از هر زمان دیگر نیازمند حضور و مشارکت آحاد مردم در عرصه کار و تلاش است و در سالی که به‌نام « اقتصاد مقاومتی ؛ اقدام و عمل » نامگذاری شده ، اراده ملی و عزم همگانی برای محقق ساختن اهداف اقتصاد مقاومتی که اتکا به درآمدها و منابع درون‌زا و تامین هزینه‌های کشور از محل درآمدهای پایدار مالیاتی از مولفه‌های اساسی آن به شمار می‌رود ، تنها راهکار موجود برای برون‌رفت از وضعیت ناپایدار اقتصادی است . 
وفاق جمعی و مشارکت ملی برای ارتقای توان نظام مالیاتی و توسعه زیرساخت‌ها به منظور استقلال و شکوفایی اقتصاد کشور در سال جاری ، نمودی دوچندان یافته و کلیه ارکان نظام اکنون به این اجماع رسیده‌اند که ارتقای کارآیی و اثربخشی نظام مالیاتی ، سکوی پرتاب اقتصاد کشور به سمت توسعه پایدار اقتصادی به شمار می‌رود . 
امسال در راستای اقدام و عمل به سیاست‌های اقتصاد مقاومتی ، رویکرد حمایت از تولید ، اشتغال و رونق اقتصادی در سیاست‌گذاری‌های نظام مالیاتی مورد توجه قرار گرفت . 
از همین رو ، در خرداد و تیرماه که به بهار مالیاتی موسوم است ، همراهی مودیان محترم با نظام مالیاتی و مشارکت در امر تامین هزینه‌های جاری ، عمرانی و آبادانی کشور ، جلوه‌ای متفاوت یافت و حماسه‌ای ماندگار از وفاق جمعی به بار نشست . 
از یک سو با توافق منحصربه‌فرد نظام مالیاتی با اصناف کشور ، رویکرد متفاوتی از تعامل با مردم و اعتماد به مودیان رقم خورد و از سویی دیگر ، شاهد مشارکتی چشمگیر از سوی مودیان محترم بودیم که پاسخی شایسته به اعتماد نظام مالیاتی بود . 
این در حالیست که در این بازه زمانی ، همچنین شاهد حضور حداکثری حوزه‌های فرهنگی و رسانه‌ای کشور اعم از صدا و سیما ، مطبوعات کثیرالانتشار ، خبرگزاری‌ها و دیگر نقش‌آفرینان عرصه فرهنگ و رسانه در وادی اقدام و عمل بودیم به گونه‌ای که جملگی با تکیه بر تمامی ظرفیت‌های موجود به میدان آمده و رویکردی فعال و مثبت از خود بروز دادند که جای بسی تشکر و قدردانی را دارد . 
بی‌تردید این همدلی و هم‌زبانی حاصل ارتقای فرهنگ و نگاه مثبت ارکان مختلف جامعه و به ویژه عموم شهروندان به مقوله مالیات بوده و از همین رو ، نقش مالیات و کارکردهای آن در توسعه زیرساخت‌ها ، عمران و آبادانی کشور و همچنین توسعه خدمات و رفاه اجتماعی ، آموزشی و بهداشتی ، دیگر موضوعی ناآشنا و ناملموس قلمداد نمی‌گردد . 
در این بزنگاه تاریخی و به رسم قدردانی از موهبت همنوایی مردم با نظام مالیاتی ، مراتب تقدیر و تشکر خود را از مودیان محترم مالیاتی که حماسه‌ای ماندگار در عرصه اقتصادی کشور رقم زدند ، اعلام داشته و همچنین ، عزم و تلاش جهادی همکارانم در اقصی نقاط کشور را که در دو ماه پر مشغله از سال ، جلوه‌ای از خدمت‌رسانی صادقانه و خالصانه را به نمایش گذاردند ، ارج می‌نهم . 
انتهای پیام / 
پارلمان ونزوئلا قانون عفو زندانیان سیاسی را تصویب کرد 
تهران - ایرنا - پارلمان ونزوئلا که تحت کنترل اپوزیسیون قرار دارد ، دیروز ( سه‌شنبه ) قانون عفو زندانیان سیاسی را تصویب کرد . 
به گزارش خبرگزاری فرانسه از کاراکاس ، تصویب این قانون ، تنش سیاسی با « نیکلاس مادورو » رئیس جمهوری این کشور را برانگیخت . 
« هنری راموس آلوپ » رئیس مجلس ملی ونزوئلا گفت این قانون پس از دو دور بحث در پارلمان به تصویب رسید . 
تصویب این قانون با وجود ابراز ناخرسندی قانونگذاران جناح اقلیت از حزب سوسیالیست وابسته به رئیس جمهوری صورت گرفت و آلوپ پس از تصویب آن فریاد « آزادی » سر داد . 
« دلسا سولارزانو » از حامیان این قانون گفت : هدف از این مصوبه ، ایجاد شالوده‌ای برای آشتی ملی است . 
وی توضیح داد که این قانون آزادی حدود 76 زندانی سیاسی و صدها نفر از افراد « تحت پیگرد و تبعیدی » به جرم مخالفت با دولت چپ گرا را هدف قرار می‌دهد که در 17 سال پیش زمام قدرت را در اختیار داشته است . 
مادورو همزمان با بررسی این قانون در پارلمان ، با اتخاذ موضعی خصمانه در نطقی تلویزیونی خطاب به این نماینده گفت : « نمی‌توانید مطمئن باشید که چنین طرحی تصویب شود و صرف‌نظر از تلاش‌هایتان ، قوانینی که به نفع تروریست‌ها و جانیان است به تصویب نخواهند رسید .» کارشناسان حقوقی می‌گویند مخالفان دولت برای اجرایی شدن چنین قانونی با جدالی دشوار مواجه هستند چرا‌که دولت می‌تواند آن را به دیوان عالی ارجاع دهد که به ادعای منتقدان اعضایش را حامیان رئیس جمهور تشکیل می‌دهد . 
بحث قانون عفو ، دو سال پس از بازداشت « لئوپولدو لوپز » رهبر مخالفان ونزوئلا مطرح شده است . 
لوپز سپتامبر ( شهریور ) گذشته به اتهام تحریک به اقدامات خشونت‌آمیز علیه دولت در جریان تظاهرات سال 2014 که به کشته شدن 43 تن منجر شد ، به 14 سال حبس محکوم شد . 
اپوزیسیون ونزوئلا دسامبر ( آذر ) به پیروزی چشمگیری در انتخابات پارلمان دست یافت و توانست بر سلطه 16 ساله سوسیالیست‌ها در پارلمان پایان دهد . 
اپوزیسیون ونزوئلا با اتکا به برگزاری تظاهرات و تجمع امیدوار است دولت به خواسته‌هایش درباره تغییر تن در دهد . 
بحران اقتصادی که برای مجازات قیام 17 سال پیش سوسیالیست‌ها به رهبری « هوگو چاوز » رئیس جمهوری سابق ونزوئلا بروز کرد ، این کشور را گرفتار کمبود کالاهای اساسی و افزایش قیمت‌ها کرده که این عوامل خشم عمومی را برانگیخته است . 
ونزوئلا بزرگترین ذخایر نفت خام جهان را دارد اما اقتصاد این کشور سال گذشته 5.7 درصد افت کرد و دومین سال رکود را به ثبت رساند . 
تحلیل گران سیاسی می‌گویند همه گزینه‌های قانونی که مادورو با آن مواجه است ممکن است با مخالفت دیوان عالی یا شورای ملی انتخابات مواجه شود . 
اپوزیسیون ونزوئلا رئیس جمهوری این کشور را متهم می‌کنند که بیشتر اعضای این شورا را از میان هم پیمانانش تشکیل داده است . 
با این‌همه به گفته تحلیل گران ، رئیس جمهوری ونزوئلا در هر صورت نمی‌تواند به خواسته مردم بی‌اعتنا باشد . 
اروپام * * 9158 * * 1517 
ده‌ها هزار نیویورکی با ادامه سکونت ملانیا ترامپ در این شهر مخالفت کردند 
به گزارش ایسنا ، به نقل از ایندیپندنت ، با وجود آنکه ملانیا ترامپ ، بانوی اول آینده آمریکا از تصمیم خود برای تدوام اقامت در برج‌های ترامپ در نیویورک در چند ماه اول دولت دونالد ترامپ ، رئیس جمهور منتخب آمریکا خبر داده اما تعداد زیادی از ساکنان این شهر با این مساله مخالفت کردند . 
حدود 100 هزار نفر با امضای طوماری تقاضا کردند تا ملانیا ترامپ با آغاز ریاست جمهوری شوهرش وسایلش را جمع کرده و نیویورک را به مقصد اقامتگاه ریاست جمهوری در کاخ سفید واشنگتن ترک کند . 
ملانیا ترامپ علت تمایلش برای ماندن در نیویورک را پایان دوره مدرسه بارون ، پسرش در شهر نیویورک اعلام کرده است . 
با وجود آنکه براساس عرف ، خانواده روسای جمهور جدید در آمریکا بلافاصله باید به اقامتگاه ریاست جمهوری در کاخ سفید نقل‌مکان کنند اما ملانیا ترامپ می‌خواهد این عرف را به چالش بکشد ، در حالی که هزینه تدوام اقامت او در نیویورک می‌تواند تا یک میلیون دلار در روز برای مالیات دهندگان نیویورکی هزینه داشته باشد . 
طومار مذکور از بیل دبلازیو ، شهردار نیویورک و همچنین اندرو کومو ، فرماندار نیویورک خواسته تا از پرداخت هزینه‌های مربوط به حفاظت از ملانیا ترامپ بعد از نقل‌مکان شوهرش به کاخ سفید خودداری کنند . 
در این طومار نوشته شده است : مالیات‌دهندگان نیویورکی نمی‌خواهند یک میلیون دلار در روز مالیات بدهند تا او بتواند در اینجا بماند . 
اگر چنین تصمیمی بین این زوج گرفته شده این خود آنها هستند که باید پول آن را بدهند ؛ پول مالیات‌دهندگان نیویورکی که می‌توان از آن برای ساخت جاده ، مدرسه و ایجاد اشتغال و دیگر هزینه‌های سازنده بهره گرفت . 
در ادامه این طومار آمده است : پول مالیات‌دهندگان باید صرف بهبود وضعیت شهر و وضعیت زندگی همه مردم شود نه وضعیت زندگی تنها یک نفر . 
ملانیا ترامپ اعلام کرده که صرفا می‌خواهد از زمان تحلیف دونالد ترامپ تا اوایل تابستان سال آینده که دوران مدرسه پسرش بارون در نیویورک تمام می‌شود ، در این شهر اقامت داشته باشد . 
براساس گزارش‌ها ملانیا هر روز پسرش را به مدرسه‌اش که سالی 40 هزار دلار هزینه دارد ، می‌رساند . 
انتهای پیام 
سالانه 6 میلیارد مترمکعب آب با اجرای طرح‌های نوین آبیاری در کشور صرفه‌جویی می‌شود ایلام - ایرنا - معاون وزیر جهاد کشاورزی در امور آب و خاک با بیان اینکه یک میلیون و 500 هزار هکتار اراضی کشاورزی در کشور به سیستم آبیاری نوین مجهز هستند ، گفت : با این کار ، سالانه 6 میلیارد متر مکعب آب در کشور صرفه‌جویی می‌شود . 
علی مراد اکبری روز جمعه در گفت‌و‌گو با خبرنگار ایرنا اظهار کرد : توسعه و تجهیز اراضی کشاورزی به سیستم‌های نوین آبیاری با هدف کاهش مصرف آب و صرفه‌جویی در این حوزه از سیاست‌های اصلی دولت و مسئولان وزارت جهاد کشاورزی است . 
وی افزود : در همین ارتباط و در قالب یک برنامه 10 ساله باید سالانه 400 هزار هکتار از اراضی کشاورزی کشور که در حاشیه یا نزدیکی آبخور سدها ، بندهای انحرافی ، منابع آب زیرزمینی ، قنات‌ها ، چشمه‌ها و ایستگاه‌های پمپاژ قرار دارند به سیستم‌های نوین آبیاری مجهز شوند . 
اکبری با بیان اینکه دولت مصمم به افزایش سطح اراضی کشاورزی زیر پوشش طرح‌های نوین آبیاری است ، یادآور شد : هدف وزارت جهاد کشاورزی تجهیز همه اراضی زراعی و باغی کشور به سیستم‌های نوین آبیاری با رویکرد میکرو و قطره‌ای است . 
وی تاکید کرد : دولت در سال جاری 500 میلیون دلار از محل اعتبارات صندوق توسعه ملی و همچنین 10 هزار میلیارد ریال با استفاده از اسناد خزانه و در مجموع حدود 25 هزار میلیارد ریال منابع اعتباری برای حوزه آبیاری‌های نوین اراضی کشاورزی کشور در اختیار وزارت جهاد کشاورزی قرار داده است . 
اکبری گفت : امسال روند تجهیز اراضی کشاورزی کشور به سیستم‌های مدرن آبیاری در 110 هزار هکتار یا در حال اجراست و یا اجرایی شده و بر اساس برنامه‌ریزی‌های دولت در پایان سال مالی 95 باید این مقدار به حدود 200 هزار هکتار برسد . 
وی در خصوص استقبال کشاورزان از طرح‌های نوین آبیاری خاطر‌نشان کرد : یکی از سیاست‌های مهم دولت افزایش توانمندی و دانش کشاورزان به علوم جدید این حوزه با هدف مدیریت صحیح منابع به ویژه آب ، حذف خاک و افزایش بهره‌وری از اراضی است که در این زمینه و با انجام کارهای ترویجی استقبال کشاورزان به کشاورزی‌های نوین بیشتر از گذشته شده است . 
به گفته معاون وزیر جهاد کشاورزی ، 95 درصد تجهیزات نوین آبیاری مورد نیاز کشور توسط 70 کارخانه داخل و با تکیه‌بر منابع و ظرفیت‌های داخلی تولید و به کشاورزان عرضه می‌شود . 
به گزارش ایرنا ، کشور ایران دارای 18 میلیون هکتار اراضی کشاورزی آبی و دیم است که از این مقدار هشت میلیون و 700 هزار هکتار آن ( 07-Aug ) را اراضی آبی تشکیل می‌دهد که از این میزان ، اکنون یک میلیون و 500 هزار هکتار مجهز به سیستم‌های نوین و مدرن آبیاری است . 
به گزارش ایرنا ، وزیر و برخی از معاونان وزارت جهاد کشاورزی عصر چهارشنبه به ایلام سفر کردند و در سفر 2 روزه خود به این استان ضمن بازدید از طرح آبیاری نوین اراضی گدار خوش صالح آباد در مهران ، شرکت در نشست اقتصاد مقاومتی با محوریت طرح‌های جهاد کشاورزی ، از سد کنگیر و طرح‌های حوزه کشاورزی شهرستان ایوان هم بازدید کردند . 
خبرنگار : زهرا موسوی * * انتشار دهنده : مجید سلیمانی 7172/9002 
طی پنج سال گذشته بدترین سال درآمدی برای خانوار ایرانی در سال 1392 ، بوده که به‌طور متوسط رشد درآمد خانوار ایرانی نسبت به هزینه‌های آن منفی 2.8 درصد بوده است . 
این روند در سال 1393 بهبود‌یافته همچنانکه در این سال متوسط رشد درآمد خانوار شهری نسبت به هزینه‌های آن معادل چهار درصد بوده است . 
به گزارش ایسنا ، بر اساس اطلاعات منتشر شده از سوی مرکز آمار ایران ، به‌طور متوسط درآمد سالانه هر خانوار ایرانی شهری در سال 1393 ، معادل 24 میلیون و 131 هزار تومان بوده است که نسبت به سال 1392 ، معادل 18 درصد رشد کرده است . 
همچنین بر اساس اطلاعات منتشر شده از سوی مرکز آمار ایران ، در سال 1393 ، هزینه هر خانوار ایرانی معادل 23 میلیون و 486 هزار تومان بوده است که نسبت به سال 1392 ، معادل 14 درصد رشد کرده است . 
فاصله‌ی رشد متوسط درآمد نسبت به هزینه خانوار شهری در سال 1393 معادل 4 درصد بوده است . 
در سال 1392 ، به‌طور متوسط درآمد هر خانوار ایرانی نیز معادل 20 میلیون و 441 هزار تومان بوده است که نسبت به سال 1391 ، 22.2 درصد افزایش یافته است . 
همچنین در این سال به‌طور متوسط هزینه هر خانواده ایرانی شهری معادل 20 میلیون و 603 هزار تومان بوده است که حاکی از رشد 25 درصدی هزینه‌های خانوار شهری نسبت به سال 1391 است . 
فاصله رشد متوسط درآمد خانوار نسبت به هزینه‌ها در سال 1392 معادل منفی 2.8 درصد بوده است . 
در سال 1391 نیز درآمد هر خانوار شهری 16 میلیون و 724 هزار تومان بوده است که نسبت به سال قبل رشد 28 درصدی داشته است . 
در این سال به‌طور متوسط هزینه‌ی هر خانوار ایرانی معادل 16 میلیون و 428 هزار تومان بوده است که نسبت به سال قبل 27.1 درصد افزایش یافته است . 
در سال 1391 نیز متوسط رشد درآمد خانوار نسبت به رشد هزینه‌ها معادل 0.9 درصد بوده است . 
همچنین درآمد هر خانوار شهری در سال 1390 به‌طور متوسط معادل 13 میلیون و 30 هزار تومان بوده است که نسبت به سال قبل 22.75 درصد افزایش یافته است . 
هزینه خالص هر خانوار شهری نیز به‌طور متوسط در سال 1390 13 میلیون و 217 هزار تومان بوده است که نسبت به سال 1389 ، معادل 16.5 درصد افزایش یافته است . 
در سال 1390 نیز رشد درآمد نسبت به رشد هزینه‌ها معادل 6.25 درصد بوده است . 
بر اساس آمار منتشر شده از سوی مرکز آمار ایران ، به‌طور متوسط درآمد هر خانوار شهری در سال 1389 ، معادل 10 میلیون و 615 هزار تومان بوده که نسبت به سال قبل رشد 13.4 درصدی داشته است . 
همچنین هزینه هر خانوار ایرانی در سال 1389 نیز معادل 11 میلیون و 367 هزار تومان بوده است که نسبت به سال 1388 معادل 14.6 درصد رشد کرده است . 
در سال 1389 نیز رشد درآمد خانوار نسبت به رشد هزینه‌ها معادل منفی 1.2 درصد بوده است . 
درآمد و هزینه خانوار شهری طی 5 سال انتهای پیام 
برگزاری سی ویکمین جشنواره ملی قرآن وعترت دانشجویان کشور در مشهد 
به گزارش خبرنگار مهر ، حجت‌الاسلام علیرضا صادق‌زاده ظهر چهارشنبه در نشست خبری اعلام برنامه‌های سی ویکمین جشنواره ملی قرآن و عترت ، اظهار کرد : سی ویکمین جشنواره ملی قرآن و عترت دانشجویان سراسر کشور به میزبانی دانشگاه فرهنگیان خراسان رضوی در مشهد برگزار می‌شود و این رویداد از مهمترین رخدادهای فرهنگی حوزه آموزش عالی کشور بوده است . 
وی با بیان اینکه حدود 400 هزار دانشجوی دانشگاه‌های سراسر کشور در مراحل مقدماتی این دوره حاضر شدند ، افزود : از مجموع این تعداد ، 1320 برگزیده به مرحله کشوری راه یافتند . 
معاون فرهنگی‌اجتماعی دانشگاه فرهنگیان کشور با بیان اینکه این مسابقات در دو بخش حضوری و غیرحضوری برگزار می‌شود ، خاطرنشان کرد : بخش حضوری آن در قالب دو بخش کتبی و شفاهی است که کتبی آن شامل قرآن کریم ، نهج‌البلاغه ، صحیفه سجادیه ، آشنایی با سیره ائمه اطهار (ع) و احکام و بخش شفاهی آن شامل قرائت قرآن کریم ، ترتیل قرآن کریم و حفظ 5 ، 10 ، 15 ، 20 ، 25 و 30 جز قرآن کریم ، تواشیح ، اذان و دعاخوانی بوده است . 
صادق‌زاده تصریح کرد : بخش غیرحضوری این مسابقات هم قبل از برگزاری مرحله کشوری در قالب 4 بخش پژوهشی ، فناوری ، هنری و ادبی و در قالب 19 رشته برگزار شده است و آثار آن به دبیرخانه جشنواره ارسال شده است و برگزیدگان آن نیز انتخاب شدند که از آن‌ها در مراسم افتتاحیه مرحله کشوری تقدیر به عمل می‌آید . 
وی با اشاره به جشنواره یادواره علامه سیدمحمدحسین طباطبایی (ره) در قالب این رویداد قرآنی ، تاکید کرد : در کنار این جشنواره یادواره علامه سیدمحمدحسین طباطبایی (ره) در روز یکشنبه 23 آبان‌ماه در تالار ابن هیثم پردیس شهید بهشتی دانشگاه فرهنگیان خراسان رضوی برگزار می‌شود و در این مراسم ضمن رونمایی از کتاب تربیت اخلاقی با سیره علامه سیدمحمدحسین طباطبایی (ره) از خانواده این عالم ربانی تقدیر به عمل می‌آید . 
مسئول برگزاری سی ویکمین جشنواره ملی قرآن و عترت دانشجویان سراسر کشور گفت : حدود 32 کانون فرهنگی و دینی در دانشگاه فرهنگیان داریم که در حوزه قرآنی فعال هستند و امیدواریم که این جشنواره هم بتوانیم کارهای ارزنده‌ای ارائه دهیم تا خدمتی کوچک درجهت ترویج فرهنگ قرآنی در دانشگاه‌ها برداریم . 
آسیب دیدگی‌های بیل مانع از حضور مداوم او در ترکیب 
مهاجم رئال مادرید به علت آسیب دیدگی‌های متعدد نتوانسته است بیش از 6 بازی به‌طور پیاپی برای تیم خود به میدان برود . 
به گزارش ایسنا و به نقل از آس ، گرت بیل در دیدار یکشنبه رئال مادرید برابر والنسیا به علت آسیب‌دیدگی حضور نخواهد داشت . 
مشکلات جسمانی باعث شده است مهاجم مادرید نتوانسد در بازی‌های به‌طور مداوم حضور داشته باشد . 
او در این فصل تنها توانسته است شش بازی پیاپی به میدان برود . 
در نخستین دوره مادرید با یک گل مغلوب ویارئال شد . 
آسیب دیدگی‌ها به او اجازه دادند تا بتواند برابر رایو وایکانو ( 2 10 ) رئال سوسیداد ( 1 3 ) ، والنسیا ( 2 2 ) ، دیپورتیو ولاکرونیا ( 0 5 ) و اسپورتینگ خیخون ( 1 5 ) به میدان برود . 
البته در دیدار اسپورتینگ بین دو نیمه به علت آسیب‌دیدگی تعویض شد . 
پس از آن هشت بازی را از دست داد . 
دومین دوره حضورش مادرید با دو گل رم را شکست داد . 
برابر لاس پالاماس دو بر یک پیروز شد ، سویا را با چهار گل مغلوب کرد ، باسا را دو بر یک برد و از ولفسبورگ دو بر صفر شکست خورد . 
پس از آخرین آسیب‌دیدگی بیل او توانست چهار بازی پیاپی به میدان برود . 
مهاجم ولزی برابر تیم‌های رایو وایکانو ، رئال سوسیداد دو بازی رفت و برگشت در لیگ قهرمانان مقابل منچسترسیتی به ایران رفت . 
او در این بازی‌ها سه گل به ثمر رساند . 
انتها‌ی پیا م 
پلمب مراکز عرضه مصالح ساختمانی در مناطق مسکونی گچساران 
شهردار دوگنبدان با اشاره به وجود برخی مراکز عرضه مصالح ساختمانی در مناطق مسکونی گفت : برای اجرایی کردن و عملیاتی کردن مصوبات و قانون این مراکز باید پلمب شود . 
به گزارش خبرگزاری فارس از گچساران ، اردوان زینل زاده صبح امروز در جلسه شورای سلامت و امنیت مواد غذایی این شهرستان اظهار کرد : همانند سال‌های گذشته امسال نیز توسط مقام معظم رهبری با عنوانی کاربردی نامگذاری شده که امسال نیز سال اقتصاد مقاومتی ، اقدام و عمل لحاظ شده است . 
وی افزود : قسمت دوم این نامگذاری با عنوان اقدام و عمل اولویت بیشتری دارد زیرا در سال‌های گذشته نامگذاری‌ها پیرامون مشکلات اقتصادی بوده و ترکیب اقدام و عمل نشانگر تاکید مقام معظم رهبری بر اجرای این فرامین بوده است . 
شهردار دوگنبدان با بیان اینکه ما در سنوات گذشته بیشتر شعار داده‌ایم تا عمل کردن ، گفت : جلسات شورای سلامت طی سال‌های گذشته به خوبی برگزار و نکات خوبی نیز در این جلسه نیز عنوان شده است . 
زینل زاده تاکید کرد : یکی از مشکلات اساسی ما در این است که قصد عمل کردن به برخی از موارد را نداریم که در این خصوص به موضوعی اشاره خواهم کرد . 
وی با اشاره به گلایه‌های رئیس شبکه بهداشت و درمان گچساران مبنی بر فروش و استعمال قلیان و عدم همکاری برخی دستگاه‌ها در برخورد با این معضل متذکر شد : توزیع‌کننده اصلی قلیان در گچساران یکی از دستفروشان بوده که تنها جایگاه وی یک عدد گاری بوده که از اتحادیه نیز پروانه صادر شده است . 
زینل زاده ادامه داد : من از این امر بسیار متعجب هستم ، کجای دنیا برای دستفروش پروانه صنفی صادر می‌کنند . 
شهردار دوگنبدان در بخش دیگری از سخنان خود با اشاره به وجود برخی مراکز توزیع و فروش مصالح ساختمانی در مناطق مسکونی تصریح کرد : در برخی بافت‌های مسکونی گچساران مراکز عرضه و فروش برخی مصالح ساختمانی از‌جمله گچ ، سیمان و پودر سنگ دایر شده که این امر سبب بروز بسیاری از مشکلات بهداشتی برای ساکنان شده است . 
زینل زاده متذکر شد : این مصالح در بیشتر مواقع با تانکر و فشار هوا تخلیه می‌شود که اقدامی غیربهداشتی و خطرناک برای سلامتی افراد در مناطق مسکونی به شمار می‌رود . 
وی اظهار کرد : در این خصوص مکاتباتی صورت‌گرفته تا در اقدامات لازم انجام شود . 
زینل زاده با اظهار تعجب از ایجاد مراکز عرضه برخی از مصالح ساختمانی از‌جمله سیمان ، سیمان سفید ، گچ و پودر سنگ در مراکز مسکونی عنوان کرد : اگر هدف از برگزاری جلسات اجرایی کردن و عملیاتی کردن مصوبات و قانون است ، این مراکز باید پلمب شود . 
انتهای پیام / 82014 / ح 30 
پای پرواز ویزای ژیمناستیک کاران برای حضور در مجارستان آماده نیست ! 
نایب‌رییس فدراسیون ژیمناستیک در گفت‌وگو با ایسنا ، در این مورد اظهار کرد : با وجودی که نمایندگان ایران برای حضور در مسابقات ژیمناستیک ورلد چلنج کاپ ، بامداد چهارشنبه از دو شهر تهران و شیراز عازم مجارستان بودند ، ولی تا این لحظه سفارت مجارستان به ما ویزا نداده است و نمی‌دانم شرایط چه خواهد شد . 
عباسعلی توانا در ادامه خاطر‌نشان کرد : نمی‌دانم اوضاع چگونه است و مشکل از کجاست . 
با وجودی که از 16 شهریورماه مدارک را تحویل و کارهای لازمه را انجام دادیم ، اما تاکنون ویزای نمایندگان ایران آماده نشده است . 
اگر مشکلاتی هم وجود داشت باید چند روز قبل به ما اطلاع می‌دادند . 
ما 10 روز است که پیگیر هستیم اما تنها به ما گفته می‌شد منتظر بمانید . 
او در انتهای سخنانش با ابراز ناراحتی گفت : ما از دو استان مازندران و شیراز هزینه‌های زیادی را برای این سفر متحمل شده‌ایم ، ضمن آن‌که ممکن است در این رویداد هم شرکت نداشته باشیم . 
ما هنوز هم در حال پیگیری هستیم ولی تاکنون هیچ چیز مشخص نیست و هنوز نمی‌دانم اعزام خواهند شد یا نه ؟ 
مسابقات ژیمناستیک ورلد چلنج کاپ 16 تا 18 مهرماه به میزبانی شهر زومباتلی مجارستان و با حضور حدود 26 کشور از سراسر دنیا و در شش وسیله انفرادی برگزار خواهد شد . 
در این رقابت‌ها ایران چهار نماینده داشت . 
انتهای پیام 
نیوزویک : آیا پوتین دست دوستی اردوغان را رد می‌کند ؟ 
. 
پس از شلیک ترکیه و ساقط کردن جنگنده روسی در ماه نوامبر رهبران دو کشور وارد نزاع کلامی پرتنشی شده‌اند . 
مسیولان ترکیه می‌گویند این سومین بار بود که جنگنده‌های روسی حریم هوایی ترکیه را نقض کرده بودند . 
پایگاه خبری تحلیلی انتخاب ( Entekhab.ir ) : . 
سرویس بین‌الملل « انتخاب » ؛ نیوزویک نوشت : کرملین در روز یکشنبه نامه فرستاده شده از آنکارا را تایید کرد . 
چنان‌که به نظر می‌رسد رییس جمهور روسیه ولادمیر پوتین تلاش ترکیه برای ترمیم روابط از سوی همتای خود رجب تیب اردوغان را رد کرده است . 
پس از شلیک ترکیه و ساقط کردن جنگنده روسی در ماه نوامبر رهبران دو کشور وارد نزاع کلامی پرتنشی شده‌اند . 
مسیولان ترکیه می‌گویند این سومین بار بود که جنگنده‌های روسی حریم هوایی ترکیه را نقض کرده بودند . 
از زمانی‌که روسیه تحریم‌هایی علیه واردات از ترکیه اعمال کرد و از شهروندانش خواست از این کشور دیدار نکنند ، نگاه مردم روسیه نسبت به ترکیه به شدت منفی شده است . 
بنا به گفته کرملین ، رییس جمهور ترکیه رویکردی منحصر‌به‌فرد برای جلب رضایت پوتین انجام‌داده و روز یکشنبه نامه‌ای به رهبر روسیه فرستاد تا روز ملی روسیه و بنیانگذاری روسیه پس از شوروی را تبریک بگوید . 
این نامه شامل پیامی از اردوغان بود که در آن اظهار امیدواری کرد روابط میان دو کشور به سطح عادی برسد . 
به گفته خبرگزاری رسمی روسیه نخست وزیر روسیه ، دیمیتری مدودف هم نامه‌ای مشابه از همتای ترکیه‌ای خود دریافت کرد . 
اردوغان در گفتگو با خبرنگاران در اوایل این هفته اظهار امیدواری کرد روابط دو کشور رو به بهبودی رود . 
با این‌همه او هیچ اظهار ندامتی از شلیک و منهدم کردن جنگنده روسی نکرد که انتظار اصلی مسکو بود . 
به گزارش خبرگزاری روسی اینترفاکس ، سخنگوی کرملین گفت پوتین پاسخی به این نامه نخواهد داد ، و همچنین اضافه کرد بر اساس پروتوکل الزامی برای پاسخ به این نامه وجود ندارد . 
او گفت ارتباطات میان دو کشور حالتی غیرعادی داشته ، اما این پیام اهمیت شاخصی با خود به همراه ندارد . 
اسلی آیدینتاسباس ، عضو سیاسی ارشد شورای اروپایی روابط خارجه معتقد است مسکو از ترکیه انتظار عذرخواهی دارد و بین آن می‌رود که سماجت او باعث ادامه یافتن تنش و شکاف میان دو کشور شود . 
او می‌گوید : « این تلاش دیگری از سوی اردوغان برای ترمیم روابط بوده ، اما اردوغان تن به خواسته پوتین برای عذرخواهی رسمی نداده است . 
ترکیه برای عادی‌سازی روابط با روسیه مستاصل است ، و علت آن تنها به دلایل اقتصادی بر نمی‌گردد . 
در حوزه اقتصادی ، از دست دادن درآمد از دست رفته که می‌توانست از حدود چهار میلیون گردشگر روسی حاصل شود ، بخش توریسم ترکیه را با مشکلی بسیار جدی روبرو کرده ، که همین حالا هم به سبب حملات نیروهای داعش و پ ک ک صدمات بسیاری را متحمل شده است » . 
او در ادامه می‌گوید : « در میان مقامات ارشد ترکیه این نیاز استراتژیک احساس می‌شود که باعث شد اردوغان به نوشتن این نامه دست بزند . 
ترکیه از معادلات سوریه به‌کل خارج مانده ، و نمی‌تواند مانه از گسترش نیروهای کرد در آنجا شود و حتی از ترس شلیک موشک‌های روسی جرات وارد شدن به حریم هوایی سوریه را ندارد » . 
در حالی که ترکیه می‌خواهد روسیه بپذیرد با ورود به حریم هواییش مرتکب اشتباه شده ، روسیه آن را انکار کرده و از ترکیه می‌خواهد اعلام کند نیروهای نظامیش به‌غلط جنگنده روسی را منهدم کردند . 
نویسنده : دمین شارکوف ، گزارشکر و سردبیر رسانه‌های اجتماعی نیوزویک اروپا . 
مترجم : محمد صفری . 
دخالت انسانی علت مهم آفت پذیری جنگل‌های شمال 
رئیس انجمن جامعه جنگلبانی ایران شعبه مازندران گفت که دخالت‌های انسانی با ایجاد برش در زیست‌بوم ، جنگل‌های شمال را آفت پذیر کرده است . 
دخالت انسانی علت مهم آفت پذیری جنگل‌های شمال 
شهر محیط‌زیست ایران - همشهری آنلاین : رئیس انجمن جامعه جنگلبانی ایران شعبه مازندران گفت که دخالت‌های انسانی با ایجاد برش در زیست‌بوم ، جنگل‌های شمال را آفت پذیر کرده است . 
به گزارش ایرنا ، محمد امینی روز یکشنبه گفت : جنگل‌های شمال به‌طور طبیعی چند طبقه و چند لایه هستند ، ولی دخالت‌های انسانی مانند جاده‌سازی ، ایجاد شبکه برق و ویلاسازی سبب شد تا بین لایه‌های جنگلی شکاف و یا برش اکوسیستمی ایجاد شود . 
وی توضیح داد : جنگل‌های شمال در مقابل آفات و بیماری‌ها و بلایای طبیعی خود نگه‌دارنده هستند و در برابر بلایای طبیعی مانند سیل به صورت سدی طبیعی عمل می‌کنند و ذخیرگاه آب‌های سطحی هم محسوب می‌شوند ، ولی " تنک " Tonok شدن جنگل پذیرش و نفوذ آفت و بیماری را در آن افزایش داده است . 
عضو هیات‌علمی موسسه تحقیقات و منابع طبیعی مازندران به خاکبرداری‌های سنگین ، از بین رفتن آب بندان‌ها و یا خشک کردن آنها با هدف آبیاری زمین‌های کشاورزی اشاره کرد و گفت : این موارد در‌واقع دخالت‌های انسانی هستند که برش اکوسیستم در جنگل‌های شمال را بیش‌تر کرده است . 
وی به وجود بیماری خزان زودرس درختان شمشاد و آفت شب‌پره جنگل‌های شمال اشاره کرد و گفت : البته تغییرات آب و هوایی ، بارندگی‌های سیل‌آسا و افزایش یک و نیم درجه‌ای دمای هوا هم آفت پذیری جنگل‌های شمال را بیش‌تر کرده است . 
امینی بر لزوم تغییر رفتار و دخالت انسانی در جنگل‌های شمال تاکید کرد و هشدار داد : اگر نتوانیم برخوردهای علمی با جنگل داشته باشیم ، حمله آفات و بیماری علیه جنگل به بحران جدی تبدیل می‌شود . 
وی در عین حال گفت که بازگشت اکوسیستم طبیعی جنگل‌های شمال سخت و در عین حال زمانبر است ، اما با تغییر الگوی رفتاری می‌توان بیماری‌ها و آفت‌های جنگل‌های شمال را کنترل کرد . 
عرصه جنگلی شمال کشور بر اساس برآوردهای رسمی یک میلیون و 900 هزار هکتار است و بیش از یک هزار و 35 گونه جنگلی در این مناطق یافت می‌شود . 
تاکنون دست‌کم 30 عامل آفت‌زا در جنگل‌های شمال شناسایی شد که گروه وسیعی از درختان را در برگرفته و برخی از گونه‌های با ارزش نظیر " ملچ " و " شب خسب " را به مرز انقراض نزدیک کرده است . 
بیماری بلایت و شب‌پره شمشاد 2 آفتی است که در سال‌های اخیر در جنگل‌های شمال شیوع یافته و بخش زیادی از شمشادهای هیرکانی را از بین برده است . 
فهرست پردرآمدترین سرمربیان فوتبال اروپا / انریکه در صدر 
تهران - ایرنا - براساس گزارش رسانه‌های فرانسوی ، لوئیس انریکه سرمربی بارسلونا بالاترین دستمزد را در میان سرمربیان فوتبال اروپا داراست و پپ گواردیولا گران‌ترین سرمربی لیگ برتر انگلیس است . 
به گزارش روز یکشنبه ایرنا ، روزنامه فرانسوی اکیپ ، فهرستی سرمربیانی را که بالاترین دستمزد را در فوتبال اروپا ، منتشر کرده است . 
لوئیس انریکه سرمربی بارسلونا با دستمزد 1.3 میلیون پوند در سال در صدر این فهرست قرار دارد . 
پپ گواردیولا ، خوزه مورینیو ، آرسن ونگر ، یورگن کلوپ و آنتونیو کونته در میان 10 سرمربی گرانقیمت لیگ برتر انگلیس قرار دارند . 
پپ گواردیولا با دریافت 1.25 میلیون پوند بعد از کسر مالیات ، در لیگ برتر انگلیس در صدر است . 
مورینیو با دستمز 1.15 میلیون پوند در سال بعد از او قرار دارد . 
ونگر با حقوق 700 هزار پوند در سال در مکان پنجم و کلوپ با 590 هزار پوند در جایگاه هفتم ایستاده‌اند . 
کونته سرمربی چلسی کمترین دستمزد را در میان تیم‌های لیگ برتر انگلیس دریافت می‌کند . 
وی با 545 هزار پوند در سال در جایگاه هشتم قرار دارد . 
فهرست سرمربیان گران فوتبال اروپا به شرح زیر است : 1 - لوئیس انریکه سرمربی بارسلونا با 1.3 میلیون پوند 2 - پپ گواردیولا سرمربی منچسترسیتی با 1.25 میلیون پوند 3 - خوزه مورینیو سرمربی منچستریونایتد با 1.15 میلیون پوند 4 - کارلو آنچلوتی سرمربی بایرن مونیخ با 851 هزار پوند 5 - آرسن ونگر سرمربی آرسنال با 700 هزار پوند 6 - دیه گو سیمئونه سرمربی اتلتیکو مادرید با 655 هزار پوند 7 - یورگن کلوپ سرمربی لیورپول با 590 هزار پوند 8 - آنتونیو کونته سرمربی چلسی با 545 هزار پوند 9 - زین‌الدین زیدان سرمربی رئال مادرید با 382 هزار پوند 10 - اونای ایمری سرمربی پاری سن  ژرمن با 357 هزار پوند 11 - ماسیمیلیانو آلگری سرمربی یوونتوس با 353 هزار پوند 12 - توماس توخل سرمربی بروسیا دورتموند 289 هزار پوند ورزشی * * 1210 * * 1584 مترجم - زهرا کورهلی * انتشاردهنده - مولوی 
کفاشیان : مهم‌تر از بحث درمان پرداختن به مسائل آموزشی است 
رئیس فدراسیون فوتبال گفت : مهم‌تر از بحث‌های درمانی پرداختن به مسائل آموزشی است . 
به گزارش خبرگزاری فارس ، علی کفاشیان در جلسه افتتاحیه مرکز پزشکی ایفمارک ضمن خیرمقدم به حاضران گفت : امروز برایم روز بسیار خوبی است . 
ایفمارک امروز افتتاح نشده است . 
نصرالله سجادی می‌داند در مسابقات المپیک و آسیایی ابتدا تست‌هایی گرفته می‌شود و وقتی می‌بینم مشکلی نیست مسابقات را آغاز می‌کنم . 
04-May سال پیش بخشی در آکادمی فوتبال ساختیم که مرکز پزشکی در آن وجود داشت . 
وی افزود : دکتر هاشمیان این کار را آغاز کرد . 
دکتر سیف هم در این راستا کمک کرد و دکتر هراتیان پیگیری این کارها را انجام داد تا این مرکز تاسیس شود . 
ایفمارک فقط متعلق‌به فوتبال نیست بلکه متعلق‌به اساتید بزرگ و پزشکان است . 
پزشکان باید اداره این مرکز را بر عهده بگیرند . 
دراین مرکز از همه ورزشکاران تست گرفته می‌شود و متعلق‌به همه آنهاست . 
رئیس فدراسیون فوتبال تصریح کرد : مهم‌تر از بحث رسیدگی به آسیب‌دیدگی موضوع آموزش است که باید به‌تمامی کادرهای پزشکی تیم‌ها آموزش صحیح داده شود . 
در جلسه‌ای که با سجادی و مناف هاشمی داشتم قرار شد برنامه‌ریزی داشته باشیم تا با همکاری فدراسیون پزشکی اینجا به مرکزی از مراکز آنها تبدیل شود . 
فدراسیون فوتبال به‌دنبال تحقق اهداف پزشکی است . 
ما 2 بار از 4 باری که کاندید بودیم به عنوان بهترین فدراسیون انتخاب شدیم . 
وی تاکید کرد : تلاش می‌کنیم در بخش‌های داوری و پزشکی هم به موفقیت‌های بالاتری برسیم . 
تلاش می‌کنیم در رده ورزش بانوان و توسعه ورزش آنها هم بهترین باشیم و این مرکز در راستای این اهداف به ما کمک خواهد کرد . 
انتهای پیام / 
تشکیل کمیته حمایت از سرمایه‌گذاری در چالوس 
فرماندار چالوس با اشاره به ضرورت حمایت از تولیدات داخلی و برآوردن نیازها با استفاده از این تولیدات گفت : کمیته حمایت از سرمایه‌گذاری در شهرستان چالوس تشکیل می‌شود . 
محمد ناصر زندی امروز در گفت‌وگو با خبرگزاری فارس در چالوس با تبریک سال جدید و با اشاره به شعار سال مورد تاکید مقام معظم رهبری با عنوان اقتصاد مقاومتی ؛ اقدام و عمل اظهار کرد : مقام معظم رهبری از مدت‌ها قبل بحث اقتصاد مقاومتی را مطرح کردند و دولت نیز با برنامه‌ریزی‌ها و جلسات متعدد در سطح کلان سعی در تحقق این شعار داشت . 
وی تکیه به تولیدات داخل را یکی از راه‌های تحقق شعار اقتصاد مقاومتی عنوان کرد و افزود : با توجه به اینکه سال‌ها برای اقتصاد مقاومتی در کشور ما برنامه‌ریزی شد اما با شعار قاطع امسال رهبری ، روز اقدام و عمل به این موضوع فرا رسیده است . 
زندی به برنامه ریزی‌هایی که در راستای تحقق به شعار اقتصاد مقاومتی در شهرستان چالوس انجام گرفت اشاره کرد و ادامه داد : در این شهرستان با توجه به آمادگی فاز دوم شهرک صنعتی مرزن آباد برای واگذاری واحدهایی از آن اقداماتی انجام شد و با تشکیل کمیته‌ای قرار شد تا برای افزایش کار و تولید از سرمایه گذارانی که توانایی و شایستگی لازم را دارند استفاده شود . 
وی با تاکید بر اینکه باید زمینه را به صورتی مهیا کرد که در واگذاری‌ها اشتباهی رخ ندهد ، تصریح کرد : باید توجه شود که در این زمینه بیشترین بهره‌برداری‌ها صورت بگیرد و با جلوگیری از خلع یدهای بی‌مورد مانع خسران این سرمایه گذاری‌ها شد . 
این مسئول با بیان اینکه عمل به شعار سال مطرح شده از سوی مقام معظم رهبری باید در ادارات و نهادهای این شهرستان نیز مورد توجه قرار گیرد ، تاکید کرد : در این حوزه نیز باید به حمایت از تولیدات داخلی پرداخت ، خریدها و نیازهای دستگاه‌های اداری و اجرایی با خرید و حمایت از تولیدات داخل شهرستان و حتی استان مازندران صورت پذیرد . 
وی تصریح کرد : با حمایت از تولیدات داخلی و اولویت خرید محصولات در داخل شهرستان و استان بدون شک سرمایه‌گذاران نیز تشویق شده و حوزه اشتغال‌زایی در کشور فعال می‌شود . 
زندی در پایان رسیدن به تکنولوژی و پرهیز از اقلام مصرفی را از راه کارهای اساسی برای عمل به شعار اقتصاد مقاومتی عنوان کرد و گفت : در سال 95 با رویکرد جدید دولت و رفع تحریم‌ها و رابطه با کشورهای خارجی می‌توان برای آوردن تکنولوژی به داخل کشور استفاده کرده و با خودداری از اقلام مصرفی و بالا بردن کیفیت تولیدات در داخل کشور به موفقیت‌های روزافزونی دست یافته و شعار اقتصاد مقاومتی را به اقدام و عمل تبدیل کرد . 
انتهای پیام / 86028 / ق 30 / ض 1002 
برپایی مواکب دیگر استان‌ها در مرزهای خوزستان غیرضروری است 
به گزارش خبرنگار ایسنا ، قدرت‌الله دهقان در جلسه ستاد اربعین استان خوزستان که امروز ( 26 آبان‌ماه ) در استانداری خوزستان برگزار شد ، با بیان اینکه حفظ اخلاص در برنامه‌ریزی‌ها پیاده‌روی اربعین بسیار مهم است و همه کمیته‌ها تلاش خود را در این راستا به کار گرفته‌اند ، اظهار کرد : چند نقص عمده در این فرآیند وجود دارد که اگر سال آینده تکرار شود ، غیرقابل‌جبران خواهد بود . 
وی ادامه داد : بر این اساس باید تدابیری اندیشیده شود تا مرزهای چذابه و شلمچه از طریق دوربین‌های مداربسته در استانداری خوزستان ، فرمانداری دشت آزادگان و خرمشهر قابل دیدن باشند چرا‌که ما با وجود آن‌که مرتب به این دو مرز سرکشی داریم اما امکان حضور هر روز برای ما فراهم نیست . 
دهقان با بیان این که باید برنامه‌ریزی برای پیاده‌روی اربعین حسینی از وضع کنونی که همه دستگاه‌های دولتی درگیر آن هستند خارج شود ، گفت : مشکل عمده ما افرادی هستند که بدون ویزا در مرز حاضر می‌شود . 
سازمان حج و زیارت باید ساماندهی لازم پیاده‌روی اربعین را بر عهده بگیرد همان گونه که در کنگره حج ، برنامه‌ریزی‌ها و تعیین کاروان‌ها مدون شده است . 
بنابراین با کمک شرکت‌ها و بخش‌های خصوصی سازماندهی زائران اربعین باید از سوی این سازمان در کشور انجام شود . 
وی ادامه داد : با توجه به آنکه جمعیت مشتاق زائران هر ساله افزایش می‌یابند و هر‌چه زیرساخت‌ها آماده‌تر باشد بر این تعداد افزوده می‌شود بنابراین سازمان حج و زیارت باید چارت سازمانی خود را به تناسب این موضوع متحول کند و از این وضعیت سازمانی غیرمنعطف خارج شود . 
معاون امنیتی انتظامی استانداری خوزستان بیان کرد : همچنین باید تدابیری اندیشیده شود که بر اساس آن از سال آینده استان‌های دیگر کشور تنها به این شرط در مرزهای شلمچه و چذابه حضور پیدا کنند که به توسعه زیرساختی کمک کند . 
حضور دیگر استان‌ها و برپایی مواکب آنها در مرزهای خوزستان غیرضروری است چرا‌که ما توانایی اسکان و پذیرایی از همه زائران را داریم . 
وی با تاکید بر اینکه خدمات پایدار عدم اختصاص مکان به استان‌های دیگر برای برپایی موکب از مصوبات این جلسه به‌جهت ابلاغ به مرکز خواهد بود ، گفت : انتقال آب دائمی به پایانه چذابه بلافاصله پس از اربعین حسینی آغاز خواهد شد . 
همچنین به دلیل آن‌که بسیاری از ماشین‌های خدمات رسان در جاده منتهی به مرز چذابه عبور و مرور همیشگی دارند باید از حضور و تردد وسایل نقلیه غیرضروری جلوگیری شود . 
بر این اساس مواکب باید متعهد شوند که تنها یک وسیله نقلیه در اختیار داشته باشند . 
دهقان با اشاره به این که حداقل برای سال آینده باید یک صد هکتار زمین برای پارکینگ آماده شود ، عنوان کرد : با همکاری دستگاه‌های مختلفی همچون جهادکشاورزی ، منابع طبیعی و شهرداری باید امکانات تجهیز فضای سبز این پارکینگ فراهم شود تا از حالت خاکی خارج شود . 
معاون امنیتی انتظامی استانداری خوزستان ادامه داد : ما از موضوع دریافت هزینه برای پارک وسایل نقلیه مردم در این پارکینگ ناراضی هستیم اما مردم مطمئن باشند که این هزینه‌ها در بخش خدمات زیربنایی هزینه می‌شود . 
وی در پایان بیان کرد : موفقیت خوزستان در برنامه‌ریزی پیاده‌روی اربعین از تشویق‌ها و حمایت‌های همیشگی آیت‌الله موسوی جزایری و استاندار خوزستان است . 
انتهای پیام 
مجله فوربس پوتین را برای چهارمین سال پیاپی نیرومندترین فرد جهان شناخت 
تهران ایرنا نشریه آمریکایی فوربس روز چهارشنبه در رتبه‌بندی سالیانه خود ولادیمیر پوتین رئیس جمهوری روسیه را در سال 2016 برای چهارمین سال پیاپی ، نیرومندترین فرد جهان معرفی کرد . 
به گزارش روز چهارشنبه خبرگزاری فرانسه ، دونالد ترامپ رئیس جمهوری منتخب آمریکا در رده دوم جدول مجله فوربز برای تعیین قدرتمندترین فرد جهان در رده دوم قرار دارد . 
این مجله تخصصی در کسب و کار نوشت : رئیس جمهوری روسیه نفوذ کشورش را تقریبا در همه گوشه و کنار جهان اعمال کرده است . 
فوربس نوشت ؛ پوتین از سرزمین مادری خود تا سوریه و تا انتخابات ریاست جمهوری آمریکا به هر‌چه می‌خواهد ، دست می‌یابد . 
به نوشته فوربس ، رهبر 64 ساله روسیه از نظر هنجارهای متعارف جهانی ، نامحدود است و دسترسی وی در سال‌های اخیر چند برابر شده است . 
این مجله می‌افزاید ؛ ترامپ که حدود یک ماه دیگر ( اول بهمن‌ماه ) رئیس جمهوری آمریکا می‌شود و در رده دوم قرار گرفته است ، ظاهرا در برابر جنجال و رسوایی ، مصونیت و بر مجلس نمایندگان و سنای کنگره تسلط و یک شبکه شخصی به ارزش میلیاردها دلار در اختیار دارد . 
ترامپ که ماه گذشته ( نوامبر ) به عنوان رئیس جمهوری آینده ایالات متحده انتخاب شد ، در رتبه‌بندی سال 2015 فوربس در رده هفتاد و پنجم قرار داشت . 
جایگاه سومین فرد نیرومند جهان مجله فوربس در سال جاری به آنگلا مرکل صدر اعظم آلمان اختصاص یافته که به مدت 11 سال سکان بزرگ‌ترین قدرت اقتصادی اروپا را در دست داشته است و قصد دارد در انتخابات سال آینده نیز مجددا نامزد شود . 
اما باراک اوباما رئیس جمهوری کنونی آمریکا که در سال 2015 در جایگا دوم فوربس قرار داشت ، در حالی که در هفته‌های آخر ریاست خود بر کاخ سفید قرار دارد و حزب دمکرات وی پس از پیروزی غیرمنتظره ترامپ ، از کاخ سفید و کنگره بیرون رانده شد ، در سال جاری به رده چهل و هشتم جدول این مجله سقوط‌کرده است . 
جایگاه چهارم فوربس نیز به شی جینپینگ رئیس جمهوری چین و رتبه پنجم به پاپ فرانسیس رئیس کشور واتیکان اختصاص یافته است . 
فوربس نوشته است : نفوذ صدها نامزد از نقاط مختلف جهان را برای تکمیل فهرست سالیانه خود ، بررسی و ارزیابی کرده و در نهایت نام 74 فرد نیرومند و تاثیرگذار را در آن گنجانده است . 
اروپام * * 1486 * * 1908 مترجم : محسن شریفی * * انتشار‌دهنده : افشار دارابی 
پرونده مسابقه ادبی حافظان حرم در قم بسته می‌شود تهران - ایرنا - برگزیدگان بخش مسابقه شعر و داستان یک دقیقه‌ای حافظان حرم در مراسم اختتامیه این رویداد معرفی می‌شوند . 
به گزارش گروه فرهنگی ایرنا از بنیاد شعر و ادبیات داستانی ایرانیان ، مسابقه شعر و داستان یک دقیقه‌ای حافظان حرم که با هدف ادای احترام به حافظان حریم و حرم اهل‌بیت (ع) به همت بنیاد شعر و ادیبات داستانی ایرانیان و با همراهی نهادها و سازمان‌های متعددی نظیر معاونت فرهنگی وزارت فرهنگ و ارشاد اسلامی ، بخش‌های گوناگون رسانه ملی امروز ( دوشنبه ) با برگزاری مراسم اختتامیه و آیین اهدای جوایز به پایان می‌رسد . 
بنابر این گزارش ، این مسابقه کار خود را با صدور فراخوان عمومی در 23 خرداد‌ماه آغاز کرد و پس از یک بار تمدید مهلت ارسال اثر تا 20 مرداد‌ماه ، پذیرای آثار شرکت‌کنندگان در دو حوزه شعر و داستان یک دقیقه‌ای بود . 
پس از اتمام مهلت ارسال اثر در حالیکه 1365 اثر به مرحله داوری راه یافت ، هیئت داوران در بخش شعر ، متشکل از حمیدرضا شکارسری ، یدالله گودرزی و سیداکبر میرجعفری و در بخش داستان متشکل از ابراهیم زاهدی مطلق ، علیرضا محمودی ایرانمهر و ابراهیم اکبری دیزگاه ، کار داوری را آغاز و طی جلساتی نامزدهای نهایی و آثار برگزیده و شایسته تقدیر را مشخص و به دبیرخانه این جایزه معرفی کرد . 
نامزدهای بخش شعر ، دوم شهریور و نامزدهای بخش داستان ششم شهریور به رسانه‌ها معرفی شدند . 
همچنین اسامی برگزیدگان و صاحبان آثار شایسته تقدیر نیز امروز در مراسم پایانی این مسابقه به جامعه ادبی معرفی می‌شود . 
همزمان با برگزاری مراسم پایانی مسابقه ادبی حافظان حرم در محل برگزاری اختتامیه این مسابقه ، نمایشگاه عکسی نیز از آثار امیر حسامی‌نژاد با موضوع تشییع شهدای مدافع حرم افتتاح می‌شود . 
این نمایشگاه که « قطعه 31 » نامگذاری شده به مدت 11 روز و با همت بنیاد شعر و ادبیات داستانی ایرانیان دایر است ، علاقه‌مندان می‌توانند برای بازدید از این آثار به محل برپایی این نمایشگاه مراجعه کنند . 
مراسم پایانی مسابقه شعر و داستان یک دقیقه‌ای حافظان حرم ، امروز مصادف با روز مبارزه با تروریسم از ساعت 17 تا 19 در تالار شهید آوینی اداره‌کل فرهنگ و ارشاد اسلامی استان قم برگزار می‌شود . 
در این مراسم ، خانواده‌های معظم شهدای مدافع حرم حضور دارند و برگزیدگان مسابقه شعر و داستان یک دقیقه‌ای حافظان حرم ، جوایز خود را از دست بستگان و نزدیکان این شهدای مظلوم دریافت خواهند کرد . 
آستان قدس رضوی ، نهاد کتابخانه‌ها ، سازمان فرهنگی ـ هنری شهرداری تهران ، ستاد رسیدگی به امور مساجد ، اتحادیه انجمن‌های اسلامی دانش‌آموزان و معاونت فرهنگی سازمان قطار شهری تهران و حومه ( مترو ) از دیگر نهادهایی هستند که در برپایی این مراسم همکاری داشته‌اند . 
فراهنگ * * 1880 * * 1071 
معاون توسعه کارآفرینی و اشتغال وزارت تعاون ، کار و رفاه اجتماعی با اشاره به لزوم بهره‌گیری از نهادهای حامی کسب‌های خرد و کوچک در راستای اجرا سیاست‌های بازار کار ، گفت : اجرای سیاست‌های بازار کار نیازمند بودجه و اعتبار است . 
به گزارش خبرنگار ایسنا در چهارمحال و بختیاری ، حسن طایی روز 8 اردیبهشت‌ماه در سفر به شهرکرد در دیدار با استاندار چهارمحال و بختیاری ، ضمن تبریک به مناسبت هفته کار و کارگر ، اظهار کرد : اجرای سیاست‌های بازار کار نیازمند بودجه و اعتبار است که در صورت تامین بودجه می‌توان این سیاست‌ها را تنظیم کرد . 
وی افزود : لازم است از نهادهای حامی کسب‌های خرد و کوچک مانند نهادهای بسیج ، کمیته امداد امام خمینی (ره) ، بانک‌های خصوصی و صندوق‌های کارآفرینی امید در راستای اجرا سیاست‌های بازار کار بهره برد . 
طایی تاکید کرد : باید تلاش کنیم تا با همکاری مراکز کاریابی و مراکز خدماتی کارآفرینی دستگاه‌ها تحت عنوان « تاک دانش » در راستای توانمندسازی و اشتغال‌آفرینی گام برداریم . 
وی با بیان اینکه استانداری هماهنگ‌کننده تمامی نهادها در سطح استان است ، خاطر‌نشان کرد : لازم است بحث اشتغال زیر نظر استانداری پیگیری شود . 
در ادامه این دیدار استاندار چهارمحال و بختیاری با اشاره به وضعیت کنونی اشتغال ، اظهار کرد : در سه ماه پایانی سال گذشته 150 میلیون تومان یارانه به منظور اعطای 200 میلیارد تومان تسهیلات ، در اختیار بانک‌ها قرار گرفت . 
قاسم سلیمانی دشتکی خاطرنشان کرد : در سال جاری یارانه پرداختی به بانک‌ها از نقدینگی عمرانی از 10 درصد به 20 درصد افزایش پیدا کرده است . 
انتهای پیام 
واکنش ایران به اظهارات اخیر نخست‌وزیر انگلیس / سرخط روزنامه‌های چاپ باکو در 20 آذر 
باکو - ایرنا - واکنش ایران به سخنان اخیر نخست‌وزیر انگلیس ، تصمیم آمریکا برای مسلح کردن نیروهای مختلف دولت در سوریه و واکنش روسیه به آن ، عنوان‌های مهم خبری روزنامه‌های چاپ جمهوری آذربایجان در روز شنبه 19 آذر است . 
*** آذربایجان 
- نشست شورای اقتصادی ' کشورهای همسود ' در مسکو برگزار شد 
- وزیر خارجه جمهوری آذربایجان در حاشیه اجلاس سازمان امنیت و همکاری اروپا در هامبورگ دیدارهای دو جانبه‌ای انجام داد 
- نخستین جلسه کمیسیون مشترک همکاری‌های اقتصادی جمهوری آذربایجان و قطر برگزار شد 
- پارلمان کره به برکناری رییس جمهوری این کشور رای داد 
*** خلق 
- چشم‌انداز روابط جمهوری آذربایجان و اتحادیه اروپا در هامبورگ آلمان بررسی شد 
- تفاهمنامه همکاری اداره دولتی امور مهاجرت جمهوری آذربایجان با سازمان بین‌المللی مهاجرت امضا شد 
- وزیر انرژی ترکیه : محاسبات تجاری با شرکای خود در بخش انرژی را با ارز ملی انجام خواهیم داد 
*** ینی مساوات - کاخ کرملین : تصمیم آمریکا در باره لغو محدودیتهای ارسال سلاح به سوریه تهدیدی برای نظامیان روسیه است 
- کاردار موقت عراق : کارفرمایان عراقی علادقمند به سرمایه‌گذاری در جمهوری آذربایجان هستند 
- رییس جمهوری ترکیه به قزاقستان می‌رود 
- رهبر نیروهای مخالف سوریه از رژیم صهیونیستی در رابطه با حملات هوایی به نیروهای دولتی این کشور ابراز قدردانی کرد 
- ظرف دو سال گذشته 50 هزار نفر از عناصر گروه تروریستی ' داعش ' کشته شده است 
*** باکو خبر 
- واکنش ایران به اظهارات اخیر نخست‌وزیر انگلیس 
- تهدید جدی برای آمریکا : روسیه نخستین ناو هسته‌ای زیر دریایی بدون سرنشین را آزمایش کرد 
- مجلس سنای آمریکا تحقیقات در باره دخالت‌های روسیه در انتخابات ریاست جمهوری این کشور را آغاز کرد 
- آمریکا متحدان خود در سوریه را مسلح می‌کند 
خاورم **‌337××1651 انتشاردهنده : مسعود جعفریان 
پاکستان : مذاکرات مخفی با هند نداریم 
اسلام‌آباد - ایرنا - مشاور نخست‌وزیر پاکستان در امور خارجی وجود هرگونه مذاکرات مخفی میان اسلام‌آباد و دهلی نو با هدف کاهش تنش‌های موجود میان دو کشور همسایه را رد کرد . 
به گزارش ایرنا ، سرتاج عزیز روز جمعه در مصاحبه‌ای با شبکه خبری اکسپرس پاکستان گفت : هیچ گونه مذاکرات مخفی و یا مسیر دوم تماس‌های دیپلماتیک میان هند و پاکستان در کار نیست . 
اخیرا خانم شری رحمان از نمایندگان ارشد سنای پاکستان و سفیر سابق این کشور در آمریکا گفته بود که مذاکرات مخفی میان هند و پاکستان و رایزنی‌هایی بین دو کشور از مسیر دوم تماس‌های دیپلمات ، با هدف عادی‌سازی روابط دو کشور همسایه در جریان است . 
سرتاج عزیز با بیان اینکه ' هند عادت دارد بخاطر هر رویداد تروریستی در خاک خود ، بدون ارائه سند و مدرک ، پاکستان را متهم کند ' ، گفت که چنین رفتارهایی باعث شده تا روند مذاکرات میان دو کشور عملا متوقف شود . 
وی در پاسخ به برخی انتقادهای داخلی مبنی بر اینکه پاکستان درحال منزوی شدن در عرصه جهانی است ، این انتقادها را بجا ندانست و گفت : پاکستان روابط رو به رشد و گسترده‌ای با چین دارد . 
این کشور همچنین روابط خوب با آمریکا ، انگلیس ، اتحادیه اروپا ، کشورهای خاورمیانه و دیگر مناطق جهان دارد ضمن اینکه قرار است سال آینده به عضویت سازمان همکاری شانگهای دربیاید . 
پاکستان بارها برای مذاکره با هند اعلام آمادگی کرده ولی همواره تاکید کرده است که هرگونه مذاکره میان دو قدرت هسته‌ای جنوب آسیا ، باید شامل مسئله کشمیر به عنوان اساسی‌ترین مسئله میان دو کشور باشد . 
پاکستان معتقد است تنها راه‌حل برای عادی شدن روابط میان این کشور و هند ، حل شدن مسئله کشمیر است و این مسئله هم تنها با اجرایی شدن قطعنامه شورای امنیت سازمان ملل مصوب سال 1948 امکان‌پذیر است که براساس آن ، مردم منطقه کشمیر باید خودشان سرنوشت خود را با برگزاری انتخاباتی آزاد ، رقم بزنند . 
آساق * 272 * * 1723 انتشار‌دهنده : محمدرضا منافی 
آسوشیتدپرس , آنتونی هاپکینز در جمع ترنسفورمرها 
آنتونی هاپکینز در فیلم پنجم « ترنسفورمرز » یا « تبدیل‌شوندگان » بازی می‌کند . 
آسوشیتدپرس , آنتونی هاپکینز در جمع ترنسفورمرها 
سینما و تلویزیون سینمای جهان - همشهری آنلاین : آنتونی هاپکینز در فیلم پنجم « ترنسفورمرز » یا « تبدیل‌شوندگان » بازی می‌کند . 
آنتونی هاپکینز بازیگر سرشناس سینمای آمریکا در ادامه مجموعه پرطرفدار و پرفروش ترنسفورمرز جلوی دوربین می‌رود . 
در قسمت پنجم این فیلم سینمایی مارک والبرگ نیز بار دیگر حضور خواهد داشت و مایکل بی کارگردانی این فیلم بلاک باستر را چون قسمت‌های پیش انجام می‌دهد . 
فسمت پنجم این مجموعه با عنوان آخرین شوالیه ساخته خواهد شد و این جهان ابرقهرمانی مثل قسمت‌های قبلی برای پارامونت ساخته می‌شود . 
مارک والبرگ یک بار دیگر در نقش دانشمندی که حالا به یک قهرمان بدل شده ، بازی می‌کند و جاش دوهامل نیز دوباره در نقش کلنل لنوکس همیشه گوش‌به‌زنگ ظاهر می‌شود . 
هنوز جزییاتی از نقشی که هاپکینز بازیگر کهنه‌کار بریتانیایی در این فیلم ایفا خواهد کرد ، اعلام نشده است . 
این خبر از طریق توییتر این فیلم به اطلاع هواداران میلیونی آن رسید . 
در این پیام نوشته شده بود : یک مرد ، یک اسطوره ، یک افسانه - کمک کنید تا به سر آنتونی هاپکینز برای پیوستن به جهان ترنسفورمرز خوشامد بگوییم . 
در همین حال مایکل بی کارگردان این فیلم دیروز اعلام کرد فریا سگی 6 ساله که همه عمرش را در پناهگاه حیوانات زندگی کرده و به عنوان تنهاترین سگ بریتانیا شناخته شده ، در این فیلم جلوی دوربین می‌رود . 
مطبوعات انگلیس این  را پایانی خوش برای زندگی این سگ خواندند . 
هاپکینز در ماه آگوست با فیلم نیکلاس هالت راهی سینماها می‌شود . 
اول فیلم اکشن و علمی‌تخیلی تبدیل‌شوندگان سال 2007 به کارگردانی مایکل بی ساخته شد . 
در این فیلم بازیگرانی همچون شیا لبوف ، مگان فاکس ، جان تورتورو ، هوگو ویوینگ ، جاش دوهامل ، ترسی گیبسون ، پیترگالن ، مارک رایان ایفای نقش کردند . 
این فیلم درباره برخی وسایل الکتریکی است که موجودات جدیدی هستند که با استفاده از هوش مصنوعی قادر به تغییر شکل دادن شده‌اند . 
این موجودات به دو دسته طرفداران انسان‌ها و دشمنان آنها تقسیم می‌شوند و به جنگ با یکدیگر می‌پردازند . 
ترنسفورمز تا کنون 3 میلیارد و 700 میلیون دلار در سراسر جهان فروش کرده و قرار است قسمت بعدی آن با عنوان آخرین شوالیه 23 ژوئن 2017 راهی سینماها شود . 
شیب تند سالمندی در کشور 
مدیرعامل صندوق بازنشستگی کشوری با بیان اینکه شیب سالمندی در کشور تند شده است ، تاکید کرد : باید دستگاه‌ها و گروه‌های مرتبط با سالمندی همت کنند و دیرهنگام به سامان دادن این شیب تند نیاندیشند . 
شیب تند سالمندی در کشور 
اجتماع اجتماعی - همشهری آنلاین : مدیرعامل صندوق بازنشستگی کشوری با بیان اینکه شیب سالمندی در کشور تند شده است ، تاکید کرد : باید دستگاه‌ها و گروه‌های مرتبط با سالمندی همت کنند و دیرهنگام به سامان دادن این شیب تند نیاندیشند . 
محمود اسلامیان در گفت‌وگو با ایسنا ، با اشاره به ضرورت‌های تحقق مفهوم سالمندی پویا اظهار کرد : اگرچه چند صباحی است که در نهادها و مجامع مرتبط با افراد سالمند سخن از سالمندی پویا تکرار می‌شود ، اما هنوز مقدمات و پیش‌نیازهای نظری ، حقوقی و مهم‌تر از همه پیش نیازهای اجتماعی و اقتصادی این مفهوم در کشور فراهم نشده است . 
وی افزود : براساس منابع و گزارش‌هایی که در این حوزه منتشر شده ، سالمندی پویا ، فرآیند بهینه‌سازی فرصت‌ها برای سلامتی ، مشارکت و امنیت به منظور افزایش کیفیت زندگی افراد رو به سالمندی است . 
مدیرعامل صندوق بازنشستگی کشوری افزود : سالمندی پویا یعنی کمک به مردم به گونه‌ای که هرچه مسن‌تر می‌شوند ، مسئول زندگی خود باشند و نقش فعالی در اقتصاد و جامعه داشته باشند . 
برآورد می‌شود بین سال‌های 2010 و 2060 تعداد افراد بیش از 65 سال در جهان از 17.4 به 29.5 درصد افزایش یابد . 
وی ادامه داد : همچنین تعداد افراد بیش از 80 سال تقریبا سه برابر شده و به 12 درصد خواهد رسید . 
بنابراین در سال‌های پیش رو تعداد سالمندان ( و نه‌فقط نسبت و سهم آنها ) در جوامع مختلف افزایش خواهد یافت . 
بنابراین به نظر می‌رسد که مفهوم سالمندی پویا برای افراد و به منظور داشتن سلامت جسمی ، اجتماعی و روانی در طول زندگی اهمیت پیدا می‌کند . 
البته باید برای این جمعیت حفاظت ، امنیت و مراقبت مکفی نیز در زمان نیاز فراهم شود . 
اسلامیان تاکید کرد : سالمندی پویا دارای مولفه‌های متعددی همچون بهداشت و خدمات اجتماعی ، اقتصادی ، رفتاری - شخصیتی ، محیط فیزیکی و دینی مذهبی است . 
باید در نظر داشت که شیب سالمندی در کشور تند شده است و دستگاه‌ها و گروه‌های مرتبط با سالمندی باید همت کنند و دیرهنگام به‌سامان دادن این شیب تند نیاندیشند . 
وی افزود : با توجه به ظرفیت‌های قابل‌توجه اجتماعی در زمینه مفهوم سالمندی ، صندوق بازنشستگی کشوری می‌کوشد از همه توان و ظرفیت خود برای توسعه این مفهوم استفاده کند و با هدایت نخبگان ، صاحبنظران و اندیشمندان این حوزه نگاه کنونی به مفهوم سالمندی را تغییر دهد . 
انتقاد شدید امام‌جمعه خرم‌آباد از تخفیف عوارض برای برخی افراد خاص 
به گزارش خبرنگار مهر ، آیت‌الله سید احمد میرعمادی در حاشیه خطبه‌های امروز نماز جمعه خرم‌آباد با اشاره اینکه نقش مالیات در جامعه روشن است و پرداخت آن در تحقق اقتصاد مقاومتی اساسی و کلیدی است گفت : اگر می‌خواهیم که جامعه بر اساس داشته‌ها و ظرفیت‌های درونی اداره شود باید مالیات پرداخت شود . 
نماینده ولی‌فقیه در لرستان و امام‌جمعه خرم‌آباد با تاکید بر اینکه در مسئله مالیات باید عدالت مالیاتی مدنظر قرار گیرد گفت : اخذ مالیات باید متناسب با توان مالی افراد باشد . 
آیت‌الله میرعمادی با تاکید بر جلوگیری از فرار مالیاتی و تخفیف و معافیت‌های مالیاتی نابجا تصریح کرد : متاسفانه گاهی به‌دلخواه افراد از معافیت مالیاتی برخوردار می‌شوند و این در حالیست که معافیت مالیاتی بی‌ضابطه ضربه بزرگی به اقتصاد جامعه می‌زند . 
وی با بیان اینکه برخی مواقع اعلام می‌شود که مردم عوارض شهرداری را پرداخت نمی‌کنند گفت : این امر به دلیل تبعیض‌ها و ناعدالتی‌هایی بوده که مردم می‌بینند . 
نماینده ولی‌فقیه در لرستان و امام‌جمعه خرم‌آباد بیان کرد : گزارش‌هایی به من رسیده در خصوص عوارض برخی پاساژها ، هتل‌ها ، پروانه‌های ساختمانی و زمین‌های تفکیک شده از سوی اعضای شورای شهر که چه تخفیف‌های کلانی داده می‌شود . 
اعلام می‌کنم که از فلان هتل و فلان پاساژ که باید عوارض‌هایی گرفته شود ، چقدر گرفته نشده و تخفیف‌های بیجا داده شده استآیت الله میرعمادی با اشاره به اینکه به شورای شهر و شهرداری اعلام می‌کنم که این پرونده‌ها را دوباره بررسی کنند گفت : در غیر این صورت اعلام می‌کنم که از فلان هتل ، فلان پاساژ که باید عوارض‌هایی گرفته شود ، چقدر گرفته نشده و تخفیف‌های بیجا داده شده است . 
آیت‌الله میرعمادی افزود : چرا کسی که خانه کوچکی دارد یا می‌خواهد خانه کوچکی احداث کند تا قران آخر از وی عوارض گرفته می‌شود و این در حالیست که دهها و صدها میلیون تومان برای برخی افراد تخفیف عوارض صورت می‌گیرد . 
نماینده ولی‌فقیه در لرستان و امام‌جمعه خرم آباد با تاکید بر اینکه شهرداری و شورای شهر این پرونده‌ها را دوباره بازنگری کنند در غیر اینصورت من نام می‌برم ادامه داد : چرا در حق مردم ظلم می‌شود و این در حالیست برخی افراد بر ثروت خود انباشته می‌کنند و این روند زمینه را برای فساد ، تخفیف‌های بیجا ، رشوه و سواستفاده فراهم کرده است . 
وی با تاکید بر اینکه باید جلوی اختلاس و تخفیف‌های کذایی گرفته شود گفت : مردم باید از ترس سیلاب و بارندگی نتوانند در نماز جمعه حضور پیدا کنند برای اینکه خطر وجود دارد ، این در حالی است که تخفیف‌های دهها میلیون و صد‌ها میلیون به برخی افراد داده می‌شود که رنگ نماز جمعه را به چشم نمی‌بینند . 
وی تاکید کرد : رسانه‌ها نیز در این رابطه مسئول هستند و این پرونده‌ها را باید اطلاع‌رسانی کنند که مردم متوجه شوند چه اتفاقاتی رخ می‌دهد . 
واکنش دولتمردان جهان به انفجارهای بروکسل 
پایگاه خبری تحلیلی انتخاب ( Entekhab.ir ) : مقامات ارشد کشورهای جهان به انفجارهای تروریستی امروز صبح بلژیک واکنش نشان دادند . 
به گزارش انتخاب ، منابع خبری گزارش دادند که سخنگوی کرملین به نقل از پوتین انفجارهای بروکسل را بشدت محکوم و با مردم بلژیک اعلام همبستگی کرد . 
دمیتری پسکوف گفت : ' ولادیمیر پوتین امروز پیام تسلیتی برای پادشاه بلژیک فرستاد .' 
« هاینز فیشر » رییس جمهوری اتریش در صفحه توییتر خود حملات تروریستی امروز در بروکسل را به شدت محکوم کرد . 
وی گفت : تروریسم و حمله به‌غیر نظامیان ، ما را از مسیر دمکراسی خود منصرف نخواهد کرد .« مارک روت » نخست‌وزیر هلند نیز ضمن ابراز همدردی با مردم بلژیک گفت : ' حملات بزدلانه و سبعانه‌ای در بلژیک رخ  داده است . 
هلند آماده است تا از همسایه خود به هر شکل ممکن حمایت کند . 
روت افزود : ' در هلند نیز هشیاری بیشتری خواهیم داشت و تمام تمهیدات پیشگیرانه را انجام خواهیم داد .' دیوید کامرون ، نخست‌وزیر انگلیس نیز اعلام کرد که انگلیس ' هر آنچه بتواند برای کمک به بلژیک انجام خواهد داد .' 
« الکسیس چیپراس » نخست‌وزیر یونان همچنین با انتشار بیانیه‌ای ضمن محکوم کردن اقدام‌های تروریستی در بلژیک گفت : نباید ترس و تعصب بی‌جای مذهبی بر اروپا پیروز شود . 
نخست‌وزیر یونان افزود : افکار و دعاهای ما همراه ملت بلژیک است و مردم یونان با بلژیکی‌ها اعلام همبستگی می‌کند . 
نخست‌وزیر یونان با اعلام همبستگی با خانواده‌های قربانیان انفجارهای بلژیک ادامه داد : به خانواده‌های قربانیان این حادثه تسلیت و با ملت بلژیک اعلام همبستگی می‌کنیم . 
احزاب سیاسی یونان نیز با انتشار بیانیه ضمن اعلام همبستگی با مردم بلژیک ، اقدام‌های تروریستی در فرودگاه بین‌المللی و متروی بلژیک را بشدت محکوم کردند . 
خوزه مانوئل گارسیا ماگالو ، وزیر امور خارجه اسپانیا در مصاحبه‌ای گفت که از اخبار انفجارهای بروکسل بشدت تکان خورده است . 
وی معتقد است که داعش مسئول وقایع امروز بروکسل می‌باشد . 
وزارت امور خارجه آلبانی نیز با صدور بیانیه‌ای ضمن محکوم کردن این انفجارها و همبستگی با مردم و دولت بلژیک اعلام کرد که در نبرد علیه تروریسم و افراطگرایی در کنار مسئولان بلژیکی خواهد بود . 
مارتین شولتز رئیس پارلمان اروپا نیز در حساب توئیتر خود با مردم بروکسل ابراز همدردی کرد . 
در پی انفجارهای امروز صبح در فرودگاه و متروی بروکسل ده‌ها تن کشته و مجروح شده‌اند . 
مقامات بلژیکی با تعطیلی خدمات حمل‌و‌نقل شهری از مردم خواسته‌اند تا از خانه یا محل کار خود خارج نشوند . 
لزوم جدیت در پرونده حقوق‌های نجومی / مردم منتظر اقدام عملی مسئولانند 
به گزارش خبرنگار مهر ، حجت‌الاسلام سید محسن محمودی در خطبه‌های نماز جمعه این هفته شهرستان ورامین با گرامیداشت یاد و خاطره آیت‌الله قدوسی و سرتیپ دستجردی اظهار داشت : 14 شهریورماه سالروز شهادت آیت‌الله قدوسی و سرتیپ وحید دستجردی به دست منافقین کوردل است . 
امام‌جمعه موقت ورامین با تشریح جنایات منافقین در حق ملت ایران افزود : ما بیش از 17 هزار شهید ترور داریم که به دست منافقین که از سوی آمریکا و اسراییل حمایت می‌شدند به شهادت رسیدند . 
برخی در صدد تطهیر منافقین هستند 
وی ادامه داد : کارنامه منافقین آنقدر آلوده است که با آب زمزم هم نمی‌توان آن را پاک کرد اما امروز دست‌های پیدا و پنهانی در صدد تطهیر منافقین هستند تا احکام انقلابی و برخورد مقتدارنه امام راحل با این عناصر پلید را زیر سوال ببرند . 
محمودی اضافه کرد : از طرفی آل سعود با این منافقین پیوند می‌خورد و همانطور که در خبرها آمده بود ، عربستان سعودی از مریم رجوی برای حضور در مراسم حج دعوت کرده است ، این درحالی بوده که آل سعود قاتل هزاران زائر مظلوم و بی‌دفاع به حساب آمده و در جرم و جنایت ، دست‌کمی از منافقین ندارد . 
سقوط آل سعود نزدیک است 
وی متذکر شد : روز و شبی نیست که در یمن ، بحرین ، سوریه و سایر بلاد ، با حمایت‌های مالی و نظامی آل سعود ، خونی بر زمین ریخته نشود و به نظر می‌رسد مرگ آل سعود نزدیک است و خون‌های به‌ناحق ریخته شده کودکان و زنان بی‌دفاع ، گریبان آن‌ها را خواهد گرفت . 
رییس شورای هماهنگی تبلیغات اسلامی شهرستان‌های استان تهران تاکید کرد : آل سعود بداند که امروز نفرت جهان اسلام را برای خود خریده و با ظلم و ستم در حق ملت‌ها به نابودی خود سرعت بخشیده است . 
وی با اشاره به در پیش بودن سالروز شهادت حجاج در سال 66 یادآور شد : 18 شهریورماه سالروز شهادت مظلومانه حجاج بیت‌الله الحرام در سال 66 است ، جنایتی که هرگز فراموش نشده و به‌هیچ‌عنوان از یاد ملت ایران نخواهد رفت . 
انگلیس به ملت ایران ضربه وارد کرده است 
محمودی عنوان کرد : جرم این حجاج ، مرگ بر آمریکا و اسراییل گفتن بود که به دست مزدوران آمریکا به خاک و خون کشیده شدند ، ولی ملت باصلابت ایران این جنایت تاریخی را فراموش نخواهد کرد و با تمام توان فریاد مرگ بر آل سعود سر خواهد داد . 
خطیب نماز جمعه ورامین در بخش دیگری از سخنان خود با اشاره به فرا رسیدن سالروز شهادت رییس‌علی دلواری اظهار داشت : رییس‌علی دلواری ، فردی مجاهد و مبارز در برابر انگلیس خائن بود . 
خوشرو : برای بازگرداندن دارایی‌های ایران ازهمه ابزارهای بین‌المللی استفاده می‌کنیم نیویورک - ایرنا - نماینده دائم ایران در سازمان ملل با انتقاد شدید از توسل برخی از کشورها به ابزارهای مالی و قضایی برای وارد آوردن فشار بر مردم ایران تصریح کرد که ایران برای بازگرداندن دارایی‌های خود از همه ابزارهای ممکن ازجمله توسل به دیوان دادگستری بین‌المللی استفاده خواهد کرد . 
غلامعلی خوشرو سفیر و نماینده دائم کشورمان در سازمان ملل روز پنجشنبه در جلسه تصویب پنجمین بازبینی راهبردهای جهانی مبارزه با تروریسم در مجمع عمومی سازمان ملل متحد ضمن محکوم کردن اقدام‌های تروریستی اخیر در عراق ، سوریه ، لبنان ، بنگلادش ، ترکیه و عربستان سعودی گفت : تروریسم موضوعی چند وجهی است که مبارزه با آن نیازمند برنامه‌ای همه‌جانبه و همکاری واقعی در سطح بین‌المللی و منطقه‌ای است . 
وی با اشاره به برنامه عمل دبیرکل سازمان ملل در خصوص پیشگیری از افراط‌گرایی خشونت‌گرا گفت که این برنامه درعمل بر اساس قطعنامه جهان عاری از خشونت و به پیشنهاد دکتر حسن روحانی رییس جمهوری اسلامی ایران شکل‌گرفته است . 
سفیر کشورمان افراط‌گرایی خشونت‌آمیز ملهم از ایدئولوژی تکفیری را مهمترین چالش پیش روی جامعه جهانی بر شمرد که به شکل‌گیری گروههای تروریستی مانند القاعده ، داعش و النصره انجامیده است . 
وی افزود : راه مبارزه با این گروهها از مسیر فرهنگی و اعتقادی است . 
نماینده دائم ایران همچنین تاکید کرد که اقدامات بین‌المللی مبارزه با تروریسم در سطح جهانی باید در هماهنگی با اصول منشور ملل متحد و صرفا با رضایت دولت مربوطه صورت پذیرد و عدم رعایت این اصول نقض تمامیت ارضی و حاکمیت ملی دولتها خواهد بود . 
خوشرو تهیه فهرست‌های یکجانبه از سوی برخی از دولتها و متهم کردن دیگر کشورها به اقدام‌های تروریستی را برخاسته از اغراض سیاسی دانست و این‌گونه رویکرد‌ها را محکوم کرد . 
وی چنین اقداماتی را مغایر با حقوق بین‌الملل و در راستای اهداف سیاسی این دولتها توصیف کردکه به نوبه خود ناقض اصول اساسی حقوق بین‌الملل بوده و تلاش‌های بین‌المللی برای مقابله جمعی کشورها با تروریسم را تضعیف خواهد کرد . 
در همین ارتباط ، سفیر دائم ایران در سازمان ملل تصمیم سیاسی آمریکا برای مصادره اموال بانک مرکزی جمهوری اسلامی ایران و سو استفاده از شبکه‌های مالی و بانکی و قضایی به بهانه اتهام‌های واهی معطوف به فشار بر ملت ایران را مصداقی از این اقدامات خلاف حقوق بین‌الملل دانست و تاکید کردکه دولت جمهوری اسلامی ایران مصمم است تا با استفاده از تمام ابزارهای ممکن از‌جمله توسل به دیوان دادگستری بین‌المللی در جهت بازگرداندن دارایی‌های ملت ایران تلاش کند . 
نماینده دائم کشورمان در خصوص مسائل فلسطین اشغالی نیز گفت که ایران هرگونه مقایسه‌ای میان تلاش مشروع مردم سرزمین‌های تحت اشغال و جنبش‌های آزادیبخش برای دستیابی به‌حق تعیین سرنوشت خود با تروریسم را مردود می‌داند . 
وی افزود که رژیم صهیونیستی بر اساس تهدید و ترور و اشغال سرزمین‌ها شکل‌گرفته و به عنوان اصلی‌ترین عامل تروریسم دولتی مسئول انجام ترورهای متعددی است و بی رحمی‌های این رژیم در دهه‌های گذشته سبب افزایش بیشتر خشونت و ترور در منطقه شده است . 
اروپام - 4-541 * شبس * 1488 * * 1565 
تقدیر نماینده کلیمیان از رفتار سیاسی عارف و ناطق نوری . 
سیامک مره صدق نماینده کلیمیان در مجلس گفته است : رفتار آقای دکتر عارف در مجلس جای تقدیر دارد . 
شخصا به ایشان برای پذیرش مثبت و سازنده‌ای که نسبت به نتیجه انتخابات هیات‌رییسه داشتند ، تبریک می‌گویم . 
پایگاه خبری تحلیلی انتخاب ( Entekhab.ir ) : . 
سیامک مره صدق نماینده کلیمیان در مجلس گفته است : رفتار آقای دکتر عارف در مجلس جای تقدیر دارد . 
شخصا به ایشان برای پذیرش مثبت و سازنده‌ای که نسبت به نتیجه انتخابات هیات‌رییسه داشتند ، تبریک می‌گویم . 
آقای عارف نشان دادند که از نظر شخصی به دموکراسی و رای مردم اعتقاد دارند و این توانایی در ایشان وجود دارد که با نتایج انتخابات به صورت کاملا واقع‌بینانه رو‌به‌رو شوند . 
این نشان‌دهنده ظرفیت بالا و بلوغ سیاسی قابل توجهی است که در ایشان می‌بینیم . 
بارها به خود آقای عارف هم گفته‌ام که این رشد و بلوغ سیاسی قابل احترام است . 
صرف‌نظر از دیدگاه‌های سیاسی ایشان ، ما کمتر دیدیم که بعد از انتخابات ، کسی که رای اکثریت را کسب نکرده ، خود را مغلوب نداند و حاضر باشد برای ادامه کار ، به رقیب تبریک بگوید و با او تعامل کند و چارچوبی را فراهم کند که برای اهداف مشترکی که وجود دارد ، حداکثر همکاری ممکن شکل بگیرد . 
این برای من مثال‌زدنی بود و لازم است که همه ما در رقابت‌های سیاسی ، از آقای عارف الگوبرداری کنیم . 
شاید یک بار دیگر در صحنه سیاسی ایران ، به صورت جدی این رفتار را دیدم و آن هم انتخابات سال 1376 بود که وقتی آقای ناطق نوری رای نیاوردند ، نخستین نفری بودند که به رقیب خود تبریک گفتند . 
رفتارهای بعدی آقای ناطق نوری را هم که بررسی کنیم ، می‌بینیم که بلوغ سیاسی خود را نشان داده‌اند . 
این موضوع ثابت می‌کند افرادی که در چارچوب‌های حزبی و تشکیلاتی کار کرده‌اند ، راحت‌تر می‌توانند عوارض ناگزیر دموکراسی را قبول کنند . 
این افراد با رای نیاوردن در یک انتخابات ، تمام بازی را به هم نمی‌زنند . 
چرا‌که می‌دانند گردش قدرت ادامه خواهد داشت و فرصت برای رقابت مجدد همواره وجود دارد . 
* روزنامه آرمان . 
افشای تخلف 3300 میلیاردی در منطقه آزاد کیش 
پایگاه خبری تحلیلی انتخاب ( Entekhab.ir ) : ماجرای واگذاری زمین برای طرح‌های توسعه‌ای ، از 
دیرباز در مناطق آزاد کشور مطرح بوده ، اما رعایت نکردن ضوابط در برخی موارد 
سبب شده ، سرمایه‌گذارانی که برای گرفتن زمین برای طرح خود اقدام کرده‌اند ، 
از حوزه‌های دیگری سر درآورند که سود بیشتری برایشان دارد . 
به گزارش انتخاب ، درواقع نه تنها طرحی اجرا نشده ، بلکه بهره‌برداری‌های دیگری 
نیز صورت‌گرفته است . 
برای مثال چندین بار این زمین‌ها خریدوفروش شده ، 
در حالی که اصولا در قانون ، چنین اجازه‌ای به سرمایه‌گذاران داده نمی‌شود . 
علی اصغر مونسان ، رئیس هیات‌مدیره و مدیرعامل سازمان مناطق آزاد کیش ، با تایید 
اینکه از این دست تخلف‌ها در این منطقه نیز رخ‌داده ، می‌گوید : « بر اثر فسخ 
قراردادهایی که توانستیم برای آنها حکم بگیریم ، سه میلیون متر مربع از این زمین‌ها بازپس‌گیری شده است » . 
بخشهایی از سخنان مونسان : - بر اثر قراردادهایی که فسخ شده یا بهتر 
بگویم قراردادهایی که ما در دادگاه توانستیم برای آنها حکم بگیریم ، سه میلیون مترمربع زمین بازپس‌گیری شده که ارزش آنها به نرخ روز واگذاری زمین ، حدود 527 میلیارد تومان بود . 
ارزش این زمین‌ها در شرایط فعلی و با قیمت امروز بالا رفته و هم اکنون به نرخ سه هزار و 800 میلیارد تومان رسیده است . 
بنابراین مابه‌التفاوت ارزش امروزی و ارزش روز واگذاری آنها سه هزار و 300 میلیارد تومان می‌شود . 
- این پرونده‌ها از سال‌های گذشته مطرح بوده و ارتباطی به زمین خواری ندارند ؛ ماجرا این‌گونه است که ما براساس قراردادی زمین‌هایی را به اشخاص 
واگذار می‌کنیم به این شرط که در آن طرح و پروژه‌ای را اجرا کنند . 
در‌واقع زمین می‌دهیم که سرمایه‌گذار در آن واحد تولیدی یا طرح گردشگری و ... ایجاد کند اما اگر طرح اجرا نشود ، طبق قرارداد این زمین‌ها باید به سازمان منطقه آزاد کیش برگردد . 
ما پای این ماجرا ایستادیم و زمین‌هایی را که طرح در آنها انجام‌نشده بود پس گرفتیم . احکام زمین‌هایی را هم که در سال‌های گذشته قراردادشان فسخ شده بود و باید حکم دادگاه برای آن گرفته می‌شد ، با پیگیری واحد حقوقی سازمان گرفتیم . 
دادگستری هم حقیقا همکاری خوبی داشت و منجر به بازپس‌گیری سه هزار و 300 میلیارد تومان از اراضی کیش شد . 
در آینده هم امکان دارد قراردادهایی را ما واگذار کنیم و سرمایه‌گذار نسازد و سازمان مجبور به پس گرفتن آنها شود . 
بنابراین این موضوع ربطی به زمین خواری ندارد . 
- یک سرمایه‌گذار ممکن است به دلایل مختلف موفق به اجرای طرح خود نشود در این صورت سازمان طبق قرارداد زمین را پس می‌گیرد . 
چیزی که در دوره فعلی انجام می‌شود این است که در واگذاری‌ها دقت کنیم طرف واقعا سرمایه‌گذار باشد . 
بنابراین آیین‌نامه را سخت کردیم . 
مثلا وقتی سرمایه‌گذاری به سازمان مراجعه می‌کند ما گردش مالی و صورت اموال او اعم از منقول ، غیرمنقول ، سهام و ... را بررسی می‌کنیم تا ثابت شود این فرد واقعا سرمایه‌گذار است و همچنین سرمایه موردنیاز را دارد . 
وقتی این مسئله مسجل شد ، زمین را به متقاضی واگذار می‌کنیم که درصد خطا پایین بیاید و در آینده با مشکل کمتری در زمینه واگذاری زمین برای سرمایه‌گذاری مواجه شویم . 
- اگر بخواهیم موارد هشت سال دولت احمدی‌نژاد را بررسی کنیم ، عدد قابل‌توجه است . 
مثلا یک مورد در این دوره 200 هکتار زمین بوده است که به‌تنهایی دو میلیون متر مربع است . 
اگر همین یک مورد را در نظر بگیریم ، دوسوم کل زمین‌های برگشتی را شامل می‌شود . 
- بعضا ما زمین را به بخش خصوصی برای سرمایه‌گذاری واگذار کردیم . 
او دوباره زمین را بدون هماهنگی با سازمان به شخص دیگری فروخته است . 
اینها را هم اگر متوجه شویم فسخ می‌کنیم چراکه طبق قرارداد ، کسی حق ندارد زمین را بفروشد . 
- این کارها بیشتر در قالب وکالتی انجام می‌شود و رسما این نوع فروش زمین اتفاق نمی‌افتد . 
ازاین رو ما اصلا متوجه نمی‌شویم که فرد زمین را فروخته است . 
بیشتر موارد تخلف مربوط به واگذاری زمین و اجرانشدن طرح در آن است که ما هم مجبور به فسخ قراردادها شدیم . 
حالا دراین‌میان اگر این زمین‌ها به فرد دیگری هم واگذار شده باشند ، برای ما فرقی نمی‌کند که زمین متعلق‌به چه کسی است زیرا ما قرارداد را فسخ کرده‌ایم . 
* شرق 
دبیر جشنواره بهار نارنج بابل خبر داد . 
برگزاری ششمین جشنواره بهار نارنج در بابل . 
خبرگزاری فارس : برگزاری ششمین جشنواره بهار نارنج در بابل . 
دبیر جشنواره بهار نارنج بابل گفت : ششمین جشنواره بهار نارنج از 15 تا 17 اردیبهشت‌ماه در بابل برگزار می‌شود . 
مرتضی حسینی امروز در گفت‌وگو با خبرنگار خبرگزاری فارس در شهرستان بابل ، اظهار کرد : با تدابیر اتخاذشده و انجام مراحل قانونی ششمین جشنواره بهار نارنج بابل مقارن با مبعث رسول اکرم (ص) آغاز به کار کرد . 
وی با اشاره به اینکه با شکل‌گیری مدیریت فرهنگی در بدنه شهرداری بابل امیدواریم شاهد اجرای جشنواره‌ای ارزنده‌ای باشیم ، افزود : جشنواره بهار نارنج بابل از 15 تا 17 اردیبهشت‌ماه از ساعت 8:30 تا 12 شب و برنامه‌های جانبی این جشنواره نیز از 13 تا 17 اردیبهشت‌ماه از 9 صبح تا 12 شب برگزار می‌شود . 
دبیر جشنواره بهار نارنج بابل از فعالیت 30 غرفه در این جشنواره خبر داد و تصریح کرد : در این غرفه‌ها محصولات متناسب با بهار نارنج ، غذاهای سنتی و بومی مازندرانی از سوی علاقه‌مندان ، هنرمندان و مراکز خیریه ارایه می‌شود . 
حسینی یادآور شد : هنرمندانی چون استاد افتخاری ، اخشابی ، افشار ، امامی ، کریم خوانی ، فانی ، عزیزی ، مسعودی و کرمی در این جشنواره حضور داشته و لحظات شادی را برای شهروندان رقم می‌زنند . 
وی برگزاری مسابقات آشپزی ، عرضه غذای بومی محلی ، برگزاری مسابقات نقاشی با موضوع بهار برای دو گروه سنی کودکان زیر 7 سال و 7 تا 12 سال ، اجرا برنامه عصری با شعر بهار نارنج ، عصری با داستان کوتاه بهار نارنج همراه با معرفی اهل قلم ، برگزاری کارگاه‌های آموزشی در قالب نگهداری گل و گیاه آپارتمانی و مهارت‌های زندگی ، برگزاری جشن شکوفه‌های بهار نارنج ، اجرای برنامه‌های شاد هر صبح برای بچه‌های مهد کودک و دبستان ، اجرای برنامه رادیو بهار نارنج با اجرا زنده موسیقی بومی مازندرانی ، اجرای خوانندگان جوان بابلی ، اجرای مسابقات و بازی‌های بومی مازندران را از‌جمله برنامه‌های جانبی در این جشنواره برشمرد . 
دبیر جشنواره بهار نارنج بابل با اشاره به شکل‌گیری مدیریت فرهنگی ، اجتماعی و ورزشی شهرداری بابل ، ادامه داد : در گذشته به سبب فقدان مدیریت فرهنگی در شهرداری بابل اطلاعات کاملی در حوزه فرهنگی ، اجتماعی و ورزشی در دسترس نبود که مقرر شد که این مطالعات در دستور کار دفتر این مدیریت قرار گیرد . 
حسینی با تقدیر از همه دست اندرکاران برگزاری جشنواره بهار نارنج در پنج دوره گذشته گفت : سعی شد از پیشنهادات و نظرات ارزنده همه عزیزانی که تجربه اجرایی داشتند بهره برده تا این جشنواره به نحو شایسته‌ای برای مردم بابل برگزار شود . 
ارتش سرمایه‌ای ارزشمند برای تمام ارکان نظام است 
به گزارش خبرنگار مهر ، بیش از 3 دهه از عمر پرفروغ انقلاب اسلامی ایران می‌گذرد و درخت تنومند انقلاب پربارتر از گذشته شده و اقتدار نظام در جهان را به منصه ظهور رسانده است . 
ارتش جمهوری اسلامی ایران یکی از قوای مسلح نظام است که آوازه حماسه‌های جاویدان رزمندگانش از قبل از انقلاب تاکنون در جهان پیچیده است . 
همان ارتشی که بنیان‌گذار کبیر انقلاب آن را به قوایی مردمی مبدل ساخت و هیمنه حکومت پهلوی با پیوستن هسته‌های مقاومت ارتش به انقلاب در هم شکست . 
نام‌گذاری 29 فروردین به‌نام روز ارتش جمهوری اسلامی ایران و روز نیروی زمینی خط بطلانی بر توطئه و خیال خام دشمنان نظام کشید و بیان تاریخی امام راحل (ره) در این روز که فرمودند همه ارتشیان در این روز با سازوبرگ در شهرها رژه بروند ، همچنان استوار و شکوهمند جاری است . 
ارتش جمهوری اسلامی ایران 48 هزار شهید تقدیم انقلاب‌کرده و به گفته فرمانده قرارگاه منطقه‌ای غرب ارتش قریب به 5 هزار و 500 شهید در استان کرمانشاه از رزمندگان و جان برکفان ارتش هستند . 
امیر سرتیپ منوچهر کاظمی فرمانده قرارگاه منطقه‌ای غرب ارتش در گفتگو با خبرنگار مهر ، ضمن تبریک فرارسیدن روز ارتش جمهوری اسلامی ایران اظهار داشت : به برکت خون شهدا و درایت و تدبیر مقام معظم رهبری امروز ارتش در اوج آمادگی و اقتدار و صلابت قرار دارد . 
ارتش کارنامه‌ای پرافتخار در تاریخ انقلاب اسلامی دارد 
وی امنیت پایدار را نتیجه و خروجی حضور و تلاش نیروهای مسلح دانست و گفت : امروز به حول و قوه الهی تمام یگان‌های ارتش به تجهیزات و سامانه‌های ارتباطی و مخابراتی ، سلاح‌های نقطه زن و تک‌تیرانداز و خودروهای سبک و سنگین مجهز هستند . 
امیر کاظمی ارتش را نیرویی ولایی ، انقلابی و گوش به فرمان مقام معظم رهبری توصیف کرد و افزود : ارتش کارنامه پرافتخاری را در خدمت به انقلاب و نظام مقدس جمهوری اسلامی ایران دارد و در دوران پیش از جنگ تحمیلی ، 8 سال دفاع مقدس و پس ازآن در عرصه سازندگی و اکنون نیز در صیانت از نظام برگ‌های زرینی در تاریخ انقلاب دارد . 
وی از برگزاری رژه نیروهای مسلح در روز ارتش خبر داد و گفت : رژه مقتدرانه و باصلابت نیروهای مسلح اعم از ارتش ، سپاه ، نیروی انتظامی و مرزبانی راس ساعت 9 صبح فردا در بلوار حضرت امام خمینی (ره) کرمانشاه برگزار و شاهد رژه موتوری و پیاده ، نمایش چتربازان ارتش در صورت مساعد بودن هوا 
روزی که رییس دولت اصلاحات غش کرد . 
سعید حجاریان از فعالان اصلاح‌طلب ، با نشریه دانشجویی آوا ، ارگان رسمی انجمن فرهنگ و سیاست دانشجویان دانشگاه شیراز ، درباره دوم خرداد و فراز و فرودهای آن گفت‌وگو کرده است . 
پایگاه خبری تحلیلی انتخاب ( Entekhab.ir ) : . 
سعید حجاریان از فعالان اصلاح‌طلب ، با نشریه دانشجویی آوا ، ارگان رسمی انجمن فرهنگ و سیاست دانشجویان دانشگاه شیراز ، درباره دوم خرداد و فراز و فرودهای آن گفت‌وگو کرده است . 
به گزارش انتخاب ، او همچنین از انتخابات مجلس هفتم ، قتل‌های زنجیره‌ای ، جبهه مشارکت و مشکلات پیش روی دولت روحانی سخن گفته است : . 
- کسی باور نمی‌کرد در انتخابات دوم خرداد پیروز شویم ؛ اما کاری که جناح راست در آن زمان انجام داد و الزاما خود آقای ناطق نوری هم ممکن بود موافق آن نباشد ، قطبی کردن فضا بود . 
صداوسیما تبلیغات را به سمت جناح راست برد ؛ حتی رسانه‌ها و نهادهای ملی برای تبلیغات آقای ناطق فعال شدند و در ادامه هم به ما فشار آوردند که اصلا اسم رییس دولت اصلاحات را نیاورید . 
به یاد دارم که آن زمان ماه محرم بود و آنها و خصوصا مداح‌ها ، کل دسته‌ها را برای تبلیغات آقای ناطق نوری راه انداختند که مردم به او رای دهند ؛ بالاخره حاج آقا ناطق واعظ بود و منبرها با او همراه بودند . 
- روز آخر که تبلیغات طبق قانون ممنوع بود ، آیت‌الله مهدوی کنی در روزنامه‌ها مصاحبه کرد و گفت که نظر رهبری به آقای ناطق است ، این به عنوان تیتر یک روزنامه‌ها روز قبل از انتخابات چاپ شد . 
تا این حد تند شدند و همه را به همه وصل می‌کردند . 
در اداره‌ها و ارگان‌ها تا آنجا که توانستند تلاششان را کردند . 
زننده بود این حرکات و به‌حدی زننده بود که مردم لج کردند و فضا مثل این دوره انتخابات مجلس قطبی شد . 
مردم هم گفتند هر گزینه دیگری به‌جز گزینه اینها باشد ، بهتر است . 
رییس دولت اصلاحات آدم شناخته شده‌ای نبود . 
از آن طرف آقای ناطق نه تنها پست داشت ؛ بلکه تریبون هم داشت . 
در نهایت قطبی شدن فضا برای آقای ناطق بد شد . 
ما کار کرده بودیم و برنامه موجود بود ؛ اما مردم برنامه را نمی‌دیدند . 
در خیلی از نقاط مثل ایذه و باغملک می‌گفتند « فقط سید » و سیادتش خیلی اثر داشت . 
- آن زمان رییس دولت اصلاحات سوار اتوبوس شد و شهر به شهر رفت ؛ اما همه مردم که نمی‌دیدند ؛ البته او کاریزما دارد و کاریزما هم یک نوع پوپولیسم است . 
کاریزمای رییس دولت اصلاحات پوپولیسم دارد ، اما به این معنا نیست که بگوییم او آدم پوپولیستی بوده . 
او پوپولیست نبود . 
- معمولا جنبش‌ها پشتوانه نظری دارند . 
شما جنبش‌های جدی مثل جنبش فمینیسم را ببینید ، بسیاری روی آنها کار کرده‌اند . 
جنبش دوم خرداد هم از همین پشتوانه برخوردار بود و ادامه خواهد داشت ، به‌خاطر اینکه پشت سرش تیوری قوی دارد . 
ممکن است گاهی یک حرکت پوپولیستی بدون تئوری راه بیفتد ؛ اما خاموش می‌شود و میراست . 
جنبش به‌خاطر دموکراسی ، جامعه مدنی ، شایسته‌سالاری و بسیاری ترم‌های دیگر که در تاریخ مانده ، باقی و پایدار است . 
درباره این موارد بسیار گفته شده است ، به‌طور مثال گفت‌وگوی تمدن‌ها . 
اینها پشتوانه جنبش دوم خرداد است و جنبش برآمده از انتخابات دوم خرداد به همین خاطر متمایز و ماندگار شد . 
- اصلاح‌طلبی نمی‌میرد ، اصلاح‌طلبی مردنی نیست ! از زمان امیرکبیر و مشروطه بوده تا الان و باز هم ادامه خواهد داشت . 
دوم خرداد صرفا دیگر یک جنبش نیست و به یک گفتمان ارتقا پیدا کرده است . 
کلیه حرف‌هایی که زده شد ؛ ازجمله مردم‌سالاری دینی ، جامعه مدنی و ... ، فضای جامعه را تغییر داد و هنوز هم گفتمان جنبش زنده است ؛ اما متاسفانه گفتمان به دفتر ریاست جمهوری راه پیدا کرد و نهاد شد ، رییس دولت اصلاحات گفت جنبش به من ربطی ندارد ، من رییس دولتم . 
جنبش بدون رهبر باقی ماند و دیگر متولی نداشت و مشکل اصلی ما این بود . 
او کم‌کم ناسازگاری می‌کرد که نمی‌توانم رهبر جنبش باشم و وظیفه من را قانون اساسی آب و نان مردم و کار برای مردم تعیین کرده و نمی‌خواهم رهبر جنبش باشم ؛ بنابراین خیلی‌ها آمدند و تلاش کردند که سوار موج جنبش بشوند ، از دوستان اصلاح‌طلب خودمان ، که این‌کاره نبودند . 
- دلیل مهم مخالفت مخالفان با جنبش دوم خرداد ، رانت است . 
جنبش دست عده‌ای را از منافع‌شان کوتاه کرد ؛ البته نه تنها منافع مادی ، بلکه از منافع معنوی‌شان هم جدا شدند . 
دیدند ضرر کردند و همه چیز از دستشان رفته است . 
از لحاظ ایدیولوژیک ضربه خوردند ، رابطه‌شان با مردم قطع شد و مردم‌را از دست دادند . 
جناح راست ریزش بسیاری کرد ، ریشه اصلی شکاف فعلی که در جناح راست هست ، در دوم‌خرداد است . 
به لحاظ ایدیولوژیک کم آوردند و فهمیدند که دیگر نمی‌کشند ، آن هم با آن اوضاع تبلیغاتی . 
به لحاظ فرهنگی دیگر با مردم ارتباط ندارند ، فهمیدند که نیرویی میرا هستند و باید جبران کنند . 
به‌دنبال تخریب افتادند و واقعا دوره سختی بود . 
- در زمان قتل‌های زنجیره‌ای کارکردن بسیار مشکل شد و کار به جایی رسید که رییس دولت اصلاحات یک بار در جلسه هیات دولت به‌خاطر فشارها غش کرد . 
در حادثه کوی دانشگاه فشار عجیبی به او آمد ، دستاوردهایش کم نبود ؛ اما به‌طور مثال نمی‌توانست رییس نیروی انتظامی را تغییر دهد . 
سر تعیین وزرا مشکل داشتیم ، وزارت اطلاعات مشکل داشت . 
اصلا دور اول هم نمی‌خواست بیاید ، به‌اصرار ما و به‌اصرار دوستان بود . 
چقدر جلسه داشتیم که راضی نمی‌شد بیاید ، می‌گفت دست از سرم بردارید ، اصلا او اهل این حرف‌ها نبود ، دور دوم هم نمی‌خواست بیاید . 
- در زمینه توسعه سیاسی رییس دولت اصلاحات سعی کرد قانون شوراها را به اجرا بگذارد و شوراها را تشکیل بدهد و من خودم هم از سمت مشاور رییس جمهوری استعفا دادم و به شورا رفتم . 
شورایاری بر محله‌ها و شوراها ثمره کار ما بود . 
همچنین ان جی او‌ها به وجود آمدند و یک سری کارهای مهم هم برای مبارزه با فساد انجام شد که هنوز آشکار نشده و باید مقاله بنویسم و افشا کنم که چه کارهایی انجام شد و هنوز کسی خبر ندارد . 
مبارزه با فساد زمان دولت اصلاحات به خوبی شروع شد ، جدی و تیوریک هم بود و کار علمی و عملی بسیاری روی آن انجام شد . 
به شایسته‌سالاری کم‌و‌بیش توجه شد ، ما آماری از کارکنانمان نداشتیم و مشخص نکرده بودیم که بگوییم برای فلان پست چه ویژگی‌هایی لازم است و نسبت پست و کیفیت فلان فرد معلوم نبود و بعضی جاها از دستمان در رفت ، پست‌هایی به افرادی داده شد که ضعیف بودند و نمی‌کشیدند ، این از نقطه ضعف‌های دوران ما بود . 
- من خیلی انتقاد به رییس دولت اصلاحات داشتم ، من که مشاور او بودم آشکارا انتقاد می‌کردم . 
ما در انتخابات ریاست جمهوری نهم هم اشتباه داشتیم و به‌اشتباه رای‌ها بین معین و کروبی و کاندیداهای دیگر متفرق شد . 
باید یک کاندیدا می‌دادیم . 
حزب ما بی‌جهت آقای معین را کاندیدا کرد ، اما حزب این تصمیم را گرفت و من هم از آقای معین دفاع کردم ، اما من خودم مخالف بودم با این موضوع . 
باید آقای کروبی را راضی می‌کردند که یک کاندیدا بدهیم . 
یا اشتباه دیگر درباره تحکیم وحدت بود ، طیف شیراز و علامه در تحکیم نباید دعوا می‌کردند ، چرا دعوا کردند ؟ 
چه فایده‌ای داشت ؟ 
. 
- اصلاح‌طلبان در کارهایشان باید بازنگری کنند ، باید تلاش کنند بعضی جریانات شبه‌اصلاح‌طلب را کم‌کم به راه خودشان بیاورند ؛ چون بعضی جریانات فقط ادعا دارند که اصلاح طلب‌اند ؛ باید استانداردهایشان را بالا ببرند . 
اصلاح‌طلبی قواعدی دارد ، سازمان‌های اصلاح‌طلب افول کرده‌اند ، نه سال‌به‌سال اطلاعیه و بیانیه می‌دهند ، نه کنگره دارند ، نه رای‌گیری دارند ، نه نقدی و نه حرفی . 
باید تلاش کرد و این موارد را استاندارد کرد . 
- بعضی‌ها معتقدند رای مردم به آقای احمدی‌نژاد ثمره اقدامات دولت اصلاحات بود ، در این مورد من مقاله‌ای دارم تحت عنوان « حاشیه علیه متن » که توصیه می‌کنم مطالعه کنید . 
رییس دولت اصلاحات چقدر نفت داشت ؟ 
چقدر بودجه و پول داشت ؟ 
با آن شرایط کارنامه‌اش از نظر من خوب است ، اما مشکل بی‌آبی و کمبود بودجه باعث شد بخش عظیمی از شهرهای ما دچار حاشیه‌نشینی شوند و هسته‌شان کوچک و حاشیه بزرگ شود . 
حاشیه خطرناک است و حاشیه استعداد دارد که به سمت جنبش بناپارتی برود . 
- مقاله‌ای دارم با عنوان « 18 خرداد آری ، 18 برومر نه » ، همان موقع پیش بینی کردم اگر 18 خرداد و زمانی‌که دور دوم دولت اصلاحات بود ، مردم پای صندوق نیایند گرفتار یک وضعیت بناپارتی می‌شویم و گفته بودم صدای پای احمدی‌نژاد می‌آید و پیش‌بینی می‌کردیم که ممکن است او بیاید . 
در انتخابات اخیر وضعیت شیراز خوب بوده ، اما آیا حاشیه‌هایش هم خوب بوده ؟ 
شهرهای دیگر استان فارس چطور بوده ؟ 
خوزستان را نگاه کنید ، خراسان را ببینید ، اصفهان را ببینید ، نتایج در حاشیه‌ها بد بوده است . 
راهکار مقابله با این خطر و تکرارنشدن چنین اتفاقاتی ، توسعه ، توسعه و توسعه‌یافتگی است ! مشکل ما توسعه‌نیافتگی است . 
درآمد سرانه ، تولید ناخالص ملی ، ضریب جینی باید بهتر بشوند . 
- هنوز نرخ رشد بالا نیست و مشکل بی کاری وجود دارد . 
این را آقای روحانی باید برطرف کند . 
بی‌کاری هم با این نرخ رشد حل نمی‌شود ، نرخ رشد حداقل باید پنج درصد باشد ، آن هم مداوم و ثابت . 
این هدف پول و ارز می‌خواهد ، نیاز به سرمایه‌گذاری خارجی دارد ، سرمایه‌گذاری خارجی امنیت می‌خواهد ، روحانی باید امنیت ایجاد کند و تا شرایط نرمال نشود ، امنیت برقرار نمی‌شود . 
سرمایه‌گذار در شرایط فعلی کشور نخواهد آمد . 
شما نگاه کنید سفارت سعودی را می‌گیرند چقدر ما آسیب می‌بینیم ، عربستان سعودی الان با ما عملا وارد جنگ شده ، چقدر ضربه خوردیم ما بابت سعودی . 
[ پیامک زدند ] این برج بازنشسته‌های نیروهای مسلح حقوق ندارند ، دولت پول ندارد حقوق بدهد ، برج دیگر پول ندارند به کارگرها بدهند ، من نگران این هستم که کم‌کم مشکلات جدید بر سر روحانی آوار بشود . 
آقای روحانی خیلی تحت فشار است . 
روحانی باید بفهمد که خودش باید پای کار بایستد ، حتما از ابتدا می‌دانست که این‌طور می‌شود و این مشکلات هست و نمی‌تواند شانه خالی کند . 
* روزنامه شرق . 
پرواز دوباره قیمت بلیت هواپیما در تعطیلات 
پایگاه خبری تحلیلی انتخاب ( Entekhab.ir ) : هرچند ترافیک سنگین جاده‌ای در تعطیلات عید فطر بسیاری از توجه‌ها را به خود جلب کرد و باعث شد افزایش سرعت تکمیل طرح‌های عمرانی در جاده‌های شمالی بار دیگر به عنوان یک اولویت مطرح شود ، اما به نظر می‌رسد اوضاع بازار در بخش دیگری از حمل ونقل عمومی کشور نیز چندان مساعد نبوده است . 
به گزارش ایسنا ، چند ماه پس‌از‌آنکه با اجرایی شدن طرح آزاد سازی نرخ بلیت هواپیما قیمت بلیت‌ها در برخی از روزهای تعطیل به شکلی قابل‌توجه بالا رفت و این موضوع باعث شد سازمان هواپیمایی کشوری به مساله ورود کرده و قدری بازار را کنترل کند ، حالا به نظر می‌رسد زیر سایه تعطیلات چند روزه عید فطر بار دیگر فضایی برای افزایش قیمت‌ها به وجود آمده است . 
هرچند اجرایی شدن طرح آزاد سازی به معنای آن است که شرکت‌های هواپیمایی اجازه آن را خواهند داشت که با توجه به شرایط بازار و تقاضای موجود نسبت به مدیریت عرضه و تقاضا اقدام کنند ، اما افزایش ناگهانی قیمت‌ها که چندان با واقعیت‌های بازار ارتباطی ندارد شاید تصمیم گیری‌ها در آینده را با اما و اگر مواجه کند . 
بلیت پروازهای تهران به مشهد به عنوان یکی از پرترددترین و پرتقاضاترین مسیرهایی که در ایام تعطیل وجود دارد ، در روزهای منتهی به تعطیلات عید فطر به شکلی پلکانی افزایش پیدا کرد تا آنکه در روز سه‌شنبه پانزدهم تیرماه به اوج خود رسید . 
در شرایطی که نرخ‌های اعلام شده از سوی شرکت‌های هواپیمایی برای بازگشت از مشهد به تهران در همان روز منحنی قیمتی بین 171 تا 211 هزار تومان را نشان می‌دهد که می‌توان آن را رقمی معمول و منطقی برای بازار به حساب آورد ، اما برای رفتن از تهران به سمت مشهد نرخ‌ها به شکل قابل توجهی فرق می‌کند . 
در این روز تعدادی پرواز به سمت این شهر حرکت کردند که کمترین نرخ بلیت آنها 306 هزار تومان بود . 
پس از آن قیمت‌ها به سمت 400 هزار تومان حرکت کرده تا آنکه در پرواز ساعت 20:45 شرکت هواپیمایی آتا نرخ قیمت‌هایی که از سوی سامانه‌های اینترنتی فروش بلیت اعلام شد به 461 هزار تومان برای هر نفر برسد ، نرخی که شاید بیش از دو برابر قیمت معمول در پروازهای این مسیر است . 
با وجود آنکه ورود چندباره سازمان هواپیمایی کشوری به بازارها به خصوص در ایامی مانند تعطیلات عید نوروز و اربعین باعث شد قیمت‌ها تغییرات بسیار کمی را تجربه کند و نرخی توافقی در این بین به کار بسته شود ، اما آنچه در عمل اتفاق‌افتاده اینگونه بوده است که در شرایط پیک سفر قیمت‌ها به شکلی قابل‌توجه افزایش پیدا می‌کند ، موضوعی که شاید آینده این بازار را به شکل قابل‌توجه تحت‌الشعاع خود قرار دهد . 
روسیه و فرانسه خواستار حل و فصل سیاسی مساله سوریه شدند 
مسکو - ایرنا - سرگئی لاوروف و ژان مارک ایرو وزیران خارجه روسیه و فرانسه خواستار ادامه تلاش‌های برای حل و فصل سیاسی مساله سوریه شدند . 
به گزارش ایرنا ، سرگئی لاوروف امروز ( سه‌شنبه ) در دیدار با ژان مارک ایرو در مسکو در باره روند مذاکرات سوریه و روند حل و فصل بحران این کشور مذاکره کرد . 
به نوشته ایتارتاس ، وزیر خارجه روسیه گفت : برخی کشورها آرزوی سرنگونی حکومت سوریه را در سر می‌پرورانند و در حالیکه کارشناسان خبره به این واقعیت اعتراف می‌کنند مساله این کشور راه‌حل نظامی ندارد ، ولی باز هم برخی بازیگران خارجی همچنان خواهان سرنگونی حکومت بشار اسد هستند . 
لاوروف گفت : این کشورها به هر صورت ممکن برای ناکامی مذاکرات ژنو تلاش می‌کنند ، اما به نظر من آمریکا و فرانسه با چنین تلاش‌هایی موافق نیستند . 
وزیر خارجه فرانسه نیز در این دیدار به پایبندی پاریس به روند حل و فصل سیاسی بحران سوریه اشاره و بر لزوم یافتن راهکاری سیاسی در جریان مذاکرات ژنو تاکید کرد . 
ژان مارک ایرو سپس در جمع خبرنگاران گفت : روسیه می‌تواند به آغاز و شکل‌گیری دوره انتقالی در سوریه کمک کند . 
وی با ابراز نگرانی از وضع رعایت نظام آتش‌بس در سوریه خاطرنشان کرد : وضعیت آتش‌بس بسیار شکننده است . 
باید تمام تلاش‌ها را برای آغاز روند حل و فصل سیاسی بحران سوریه بکار بست و باید نقش خود را در این زمینه ایفا کنیم . 
وزیر خارجه فرانسه با بیان این که روسیه نقش کلیدی ایفا کرد ، گفت : روسیه گام بسیار مهمی در حل مساله سوریه برداشت و روابط تاریخی با دمشق دارد و می‌تواند به آغاز دوره انتقالی کمک کند . 
اروپام * 391 * * 1516 
شماره جدید بولتن « فلسطین » منتشر می‌شود 
به گزارش خبرگزاری مهر ، بولتن رویداد و گزارش فلسطین که هر دو هفته یکبار منتشر می‌شود مستمرترین و قدیمی‌ترین نشریه مرتبط با موضوع فلسطین در ایران است که طی حدود 20 سال اخیر بصورت مداوم منتشر می‌شود . 
بولتن 543 مشتمل بر دو مقاله کوتاه یا گزارش و 17 خبر با ملاحظه از تحولات رژیم صهیونیستی و فلسطین است . 
بر اساس این گزارش در مطلب نخست با عنوان « نگاهی به آشتی داخلی فتح با تاکید بر آشتی دحلان و ابومازن » که توسط سید محمد جعفر رضوی نوشته شده ، اشاره می‌کند به اینکه شکاف‌های چندلایه فتح و تشکیلات خودگردان ، نه تنها نگرانی سران و مقامات آنها را به دنبال دارد بلکه سبب شده کشورهای منطقه و حامی تفکر حاکم بر این نهاد و جریان ، تحرکات خود را برای کاهش و ترمیم این لایه‌های شکاف تشدید کنند . 
یکی از مهم‌ترین شکاف‌هایی که اخیرا بحران‌های جدی را برای این جریان به وجود آورده است ، اختلافات جدی میان رییس تشکیلات خودگردان و یکی از قوی‌ترین مهره‌های جنبش فتح یعنی محمد دحلان است . 
کشورهای عربی حامی فتح و تشکیلات خودگردان می‌کوشند با ترمیم و حل اختلافات میان این دو بازیگر ، مسیر حرکت معادله فلسطین ، تشکیلات خودگردان و نیروهای وابسته به آن را آن طور که خود می‌خواهند ، طراحی و پیاده‌سازی کنند . 
آنان معتقدند آشتی فتح ، دروازه ورود قدرتمندانه به آشتی ملی فلسطین و حدف جریان‌های مخالف یا به عبارت دیگر ، جریان حماس است که می‌تواند از فرصت‌های حاصل از این اختلافات به نفع افزایش قدرت خود بهره‌برداری کند . 
در گزارش دوم نیز با عنوان « چالش‌های جمعیت در کرانه باختری » به قلم الهام نوری ، اشاره می‌کند به اینکه تلاش برای افزایش جمعیت صهیونیست‌ها به موازات تدوین سیاست‌هایی برای متوقف کردن رشد جمعیت فلسطینیان و کاهش آن در اراضی فلسطین ، همواره مورد توجه جدی سیاستمداران رژیم اشغالگر فلسطین بوده است . 
اما آمارها نشان می‌دهند که نرخ رشد جمعیت بین یهودیان و اعراب ( داخل اسراییل و فلسطینی‌های ساکن غزه و کرانه باختری ) سبب شده است موازنه جمعیتی بین یهودیان و اعراب در حال حاضر به نفع فلسطینی‌ها تغییر یافته و این ، فشار سیاسی و روانی زیادی را به دولتمردان اسراییل و موقعیت آنها وارد می‌سازد . 
در این شماره از بولتن فلسطین مطالب زیر مورد بررسی قرار گرفته است : 
نظر سنجی‌ها : کلینتون ، در کسب آرای یهودیان از ترامپ پیش افتاد ؛ 
مسئول اسراییلی : حماس مبادله اسیران با اجساد گلدن و آرون را نپذیرفت ؛ دست‌اندازی جدید دادگاه عالی اسراییل به قدس ؛ 
عضو دفتر سیاسی حماس : انتخابات جدید دفتر سیاسی نزدیک است ؛ 
تاکید نفتالی بنت بر اولویت آموزش دروس یهودی ؛ 
دادگاه عالی اسراییل ، تغذیه اجباری اسیران فلسطینی را مجاز اعلام کرد ؛ 
روزنامه اماراتی : آشتی ملی فلسطین غیر ممکن و تقسیم بندی‌ها بی‌پایان است ؛ 
عریقات : اسراییل ، مانع اصلی بر سر راه صلح است ؛ آزمایش‌های موشکی القسام برای عبور از گنبد آهنین ؛ گروه‌های مقاومت ، تعویق انتخابات شوراهای محلی را محکوم ؛ 
طرح ساخت 10 هزار واحد مسکونی در طول یک ماه ؛ 
دادگاه عالی : نتانیاهو نمی‌تواند مانع کار راه‌آهن در شبات ( شنبه ) شود ؛ 
مشارکت شرکت‌های امنیتی اسراییل در تامین امنیت حجاج خانه خدا ؛ 
شکست آموس 6 ، صنعت ماهواره‌ای اسراییل را لرزاند ؛ 
جانشین رئیس دفتر سیاسی حماس : اسراییل دشمن شماره یک ماست نه ایران ؛ 
اولین مانور مشترک اسرئیل ، پاکستان و امارات ؛ 
رئیس سابق موساد : جنگ داخلی ، اسراییل را تهدید می‌کند . 
متن کامل شکایت ایران از آمریکا به دادگاه لاهه . 
جمهوری اسلامی ایران علیه دولت آمریکا به دیوان بین‌المللی دادگستری ( دادگاه لاهه ) شکایت کرد . 
کد خبر : 598248 . 
تاریخ انتشار : 27 خرداد 1395 - 12:31 - 16 June 2016 . 
جمهوری اسلامی ایران علیه دولت آمریکا به دیوان بین‌المللی دادگستری ( دادگاه لاهه ) شکایت کرد که در آن تاکید شده است آمریکا تضمین کند اقدامات اجرایی ، قانون‌گذاری و قضایی مغایر با تعهداتش طبق معاهده مودت انجام ندهد . 
به گزارش ایرنا ، جمهوری اسلامی ایران روز گذشته چهارشنبه - درباره اختلاف مربوط به تخلفات دولت آمریکا نسبت به معاهده مودت ، روابط اقتصادی و حقوق کنسولی میان ایران و آمریکا که در روز 15 آگوست 1955 ( 23 مرداد 1344 ) از سوی دو طرف امضا و در 16 ژوین 1957 ( 26 خرداد 1336 ) لازم‌الاجرا شده است ، دادخواستی را در دفتر دیوان بین‌المللی دادگستری ثبت کرد . 
جمهوری اسلامی ایران در این دادخواست آورده است : ایالات متحده با این موضع که ایران حامی تروریسم است ( موضعی که ایران آن را قویا رد می‌کند ) شماری اقدامات اجرایی و قانون‌گذاری اتخاد کرده است که اثر عملی آن‌ها تاثیر بر منافع و دارایی‌های ایران و موسسات ایرانی از‌جمله بانک مرکزی ایران برخلاف معاهده مودت و از طریق اجرای رسیدگی‌هایی قضایی علیه ایران است . 
در بخشی از این دادخواست بیان شده است : در اثر این اقدامات ، آمریکا شمار قابل توجهی از دعاوی علیه ایران و موسسات ایرانی به حکم نهایی منجر شده یا این که در مرحله رسیدگی هستند ، همچنین ، دادگاه‌های آمریکا مکررا تلاش‌های بانک مرکزی را برای استناد به مصونیت‌هایی که اموال بانک مرکزی طبق معاهده مودت از آن برخوردار هستند ، رد کرده است . 
در نتیجه ، اموال متعلق به ایران یا موسسات ایرانی ضبط‌شده یا در خطر ضبط و مصادره هستند . 
در بخش دیگری از این دادخواست بیان شده است که در اثر احکام دادگاه‌های آمریکایی ، 56 میلیارد دلار حکم علیه ایران به ادعای مشارکت در اقدامات تروریستی خارج از خاک آمریکا صادر شده است . 
بنابراین ، ایران از دیوان بین‌المللی دادگستری می‌خواهد تا با رسیدگی به این دادخواست اعلام کند که : . 
الف ) دیوان طبق معاهده مودت برای رسیدگی به این دادخواست واجد صلاحیت است . 
ب ) آمریکا با اقداماتش از‌جمله 1 - عدم شناسایی شخصیت مستقل موسسات ایرانی از‌جمله بانک مرکزی 2 - رفتار ناعادلانه و تبعیض‌آمیز با این موسسات و اموال و حقوق آن‌ها 3 - قصور در تامین حمایت و امنیت این موسسات 4 - مصادره اموال این موسسات 5 - قصور در تدارک آزادی توسل به دادگاههای آمریکا و نادیده گرفتن مصونیت دولت ایران و بانک مرکزی 6 - قصور در احترام به حقوق این موسسات 7 - اعمال محدودیت‌ها نسبت به این موسسات درباره انتقال اموال از و به آمریکا 8 - مداخله در آزادی تجارت ؛ مواد مختلف معاهده مودت از‌جمله مواد 3 ( 1 ) ، 3 ( 2 ) ، 4 ( 1 ) ، 4 ( 2 ) ، 5 ( 1 ) ، 7 ( 2 ) ، 8 ( 1 ) را نقض کرده است . 
ج ) آمریکا تضمین کند که اقدامات اجرایی ، قانون‌گذاری و قضایی که مغایر با تعهداتش طبق معاهده مودت است ، انجام نخواهد داد . 
د ) ایران و موسسات دولتی ایرانی برخوردار از مصونیت‌های قضایی و اجرایی نزد دادگاه‌های آمریکایی هستند . 
ه ) ایالات متحده باید جایگاه حقوقی ( ازجمله شخصیت حقوقی مستقل ) شرکت‌های ایرانی از‌جمله شرکت‌های دولتی نظیر بانک مرکزی را به رسمیت بشناسند و نباید اقداماتی علیه حقوق واموال آن‌ها به اجرا گذارد . 
و ) ایالات متحده متعهد به ارایه جبران کامل خسارات ایران ناشی از نقض تعهدات بین‌المللی است . 
ایران حق خود را برای ارزیابی این خسارت محفوظ می‌دارد که ممکن است در مرحله بعدی دعوا آن‌ها را ارایه کند . 
د ) هرگونه جبرانی که دیوان خود مقتضی می‌داند . 
بر اساس این گزارش ، با طرح دادخواست ایران در دادگاه لاهه ، پیگیری مصادره اموال بانک مرکزی وارد مرحله جدیدی شده است . 
فقط 169 واحد در یزد تسهیلات طرح رونق تولید دریافت کردند 
به گزارش خبرنگار مهر ، سیدمحمد میرمحمدی عصر امروز در جلسه کارگروه تسهیل و رفع موانع تولید که با حضور رئیس کل بانک مرکزی برگزار شد ، به تشریح روند بررسی و معرفی واحدهای دارای مشکل اقتصادی در کارگروه تسهیل و رفع موانع تولید پرداخت و اظهار داشت : با اعلام دولت مبنی بر پرداخت تسهیلات طرح رونق تولید ، 2 هزار و 108 واحد در سامانه بهین یاب ثبت‌نام کردند . 
وی بیان کرد : پس از بررسی‌های انجام شده از میان ثبت‌نام شدگان در این سامانه ، هزار و 196 واحد تولیدی صنعتی و کشاورزی برای دریافت مبلغ 930 میلیارد تومان به بانک‌های استان معرفی شدند . 
میرمحمدی با اشاره به اینکه کار پرداخت تسهیلات به‌کندی پیش رفته است ، بیان کرد : تا هفته گذشته فقط 169 واحد در استان موفق به دریافت این تسهیلات به مبلغ 154 میلیارد تومان شدند . 
استاندار یزد همچنین از پرداخت تسهیلات به واحدهای تولید صنعتی استان خارج از مصوبات کارگروه تسهیل و رفع موانع تولید خبر داد و بیان داشت : 392 واحد نیز در طول سال جاری موفق شدند مبلغ 328 میلیارد تومان تسهیلات را از بانک‌های استان دریافت کنند . 
وی با اشاره به اینکه رونق تولید و شکوفایی و رشد اقتصادی مدنظر مجموعه استان یزد قرار گرفته است ، خاطرنشان کرد : یزد استانی صنعتی است و به‌طور قطع رونق صنعت ، رونق اقتصادی به‌دنبال خواهد داشت . 
میرمحمدی یادآور شد : به همین منظور برای رونق صنعت به‌جز تسهیلات تکلیفی دولت ، از ابتدای سال جاری تاکنون 563 واحد صنعتی در استان موفق به دریافت تسهیلات از بانک‌ها شده‌اند . 
وی ، مبلغ پرداخت شده از سوی بانکها را بالغ بر 483 میلیارد تومان اعلام و اظهار امیدواری کرد : با تزریق این رقم به صنعت و تولید استان یزد ، شاهد رونق اقتصادی و خارج شدن واحدها از رکود باشیم . 
در این نشست نمایندگان تشکل‌های بخش خصوصی به بیان مسائل و مشکلات بانکی خود پرداختند و معاون نظارتی بانک مرکزی ایران به سئوالات این حوزه پاسخ داد . 
شناسایی 43 واحد صنایع آلاینده در کرمانشاه 
مدیرکل محیط زیست استان کرمانشاه گفت : 43 واحد صنایع در استان کرمانشاه به عنوان صنایع آلاینده شناخته و برای اصلاح سیستم معرفی شده‌اند . 
به گزارش خبرگزاری فارس از کرمانشاه ، غلام حسین کاظمی ظهر امروز در نشست خبری که به مناسبت هفته محیط‌زیست در سالن جلسات اداره کل محیط زیست کرمانشاه برگزار شد ، اظهار کرد : 43 واحد صنایع در استان به عنوان صنایع آلاینده شناخته و برای اصلاح سیستم معرفی شده‌اند . 
وی با بیان اینکه تمام صنایع فعال موظف به رعایت قوانین محیط‌زیست هستند ، گفت : برای صنایعی که از این قوانین پیروی نکنند ، بدون هیچ اغماضی اخطاریه صادر می‌شود و شهرداری جریمه دریافتی را در زمینه حفاظت از محیط‌زیست مصرف می‌کند . 
مدیرکل محیط زیست استان کرمانشاه ادامه داد : مدیریت یکپارچه سراب‌ها تالاب‌ها و آبشار‌های استان از‌جمله برنامه‌های این ارگان است که برای انجام آن چهار میلیارد تومان پیشنهاد شده که در صورت تصویب انجام می‌شود . 
کاظمی به برنامه جلوگیری از خشکیدگی جنگل‌های بلوط نیز اشاره کرد و گفت : برای این برنامه نیز هشت میلیارد تومان پیشنهاد شده که امیدواریم تصویب شود . 
این مسوول خاطرنشان کرد : برای احداث موزه محیط زیست چهار میلیارد تومان اعتبار لازم است که در صورت تامین و تخصیص اعتبار لازم ، این موزه ساخته می‌شود که نقش مهمی در ترویج فرهنگ حفاظت از محیط‌زیست می‌تواند داشته باشد و تمام تلاش خود را برای انجام این موضوع به کار می‌گیریم . 
* تشریح برنامه‌های محیط‌زیست در کرمانشاه 
مدیرکل حفاظت از محیط زیست استان کرمانشاه در ادامه سخنانش به تشریح برنامه‌های این اداره‌کل در هفته محیط‌زیست پرداخت و گفت : 16 تا 22 خرداد ماه به عنوان هفته محیط‌زیست نام‌گذاری شده که با شعار به سوی طبیعت برای زندگی برنامه‌های بسیاری به همین مناسبت در نظر گرفته شده است . 
وی شرکت نمادین کارکنان اداره کل حفاظت از محیط زیست استان کرمانشاه در مراسم نماز عبادی‌سیاسی جمعه ، اهدای خون کارکنان ، راه‌اندازی سیستم انرژی خورشیدی در پاسگاه هشیلان و چالابه ، افتتاح سیستم پایش آن‌لاین دودکش در پتروشیمی و پالایشگاه نفت و راه نداری پالایش آن‌لاین پساب تصفیه‌خانه کارخانه سیمان غرب را از‌جمله این برنامه‌ها عنوان کرد . 
مدیرکل حفاظت از محیط زیست استان کرمانشاه از دیگر برنامه‌های هفته محیط‌زیست امسال را انجام طرح نمادین سه شنبه‌های بدون خودوری عنوان کرد و گفت : در این طرح کارکنان برای فرهنگ‌سازی استفاده از وسایل نقلیه عمومی و جلوگیری از آلودگی هوا از استفاده کردن از خودروی شخصی طی روزهای سه‌شنبه هر هفته خودداری می‌کنند . 
این مسوول نشست با نماینده ولی‌فقیه در استان و امام‌جمعه کرمانشاه و دیدار با رئیس کل دادگستری استان و قضات استان کرمانشاه برای هماهنگی بیشتر این اداره‌کل با دستگاه قضایی در راستای برخورد با تخریب کنندگان محیط‌زیست را نیز دیگر بخش برنامه‌های هفته یاد شده بیان کرد . 
وی با بیان اینکه طرح لمس حیوانات برای کودکان و نونهالان توسط یک انجمن انجام می‌گیرد ، خاطرنشان کرد : این اقدام برای آشنایی کودکان با محیط‌زیست انجام می‌گیرد . 
انتهای پیام / 81008 / و 30 
آجرلو به عنوان مدیرعامل جدید باشگاه تراکتورسازی انتخاب شد 
سردار مصطفی آجرلو بعد از کناره‌گیری سعید عباسی به عنوان مدیرعامل جدید باشگاه تراکتورسازی انتخاب شد . 
به گزارش خبرگزاری فارس ، مدیریت تراکتورسازی بعد از حذف از مرحله یک هشتم نهایی لیگ قهرمانان آسیا کار خود را برای مشخص کردن برنامه‌هایش جهت حضور در فصل آینده آغاز کرد . 
در همین راستا روز شنبه هفته جاری جلسه هیات‌مدیره باشگاه تراکتورسازی برگزار شد و در مورد وضعیت مدیریت و سرمربی تیم بحث و گفت‌وگو شد . 
در این جلسه طبق اعلام اعضای هیات‌مدیره سعید عباسی با اکثریت آرا به عنوان مدیرعامل باشگاه معرفی و مقرر شد با گزینه‌های هدایت تیم در فصل آینده مذاکره شود . 
یکی از این گزینه‌ها امیر قلعه نویی بود . 
بعد از گذشت 05-Apr روز شرایط تغییر کرده و قرار است مدیریت باشگاه تغییر کند . 
در همین راستا عباسی از سمت خود به عنوان مدیرعامل کناره‌گیری کرد و به جای او سردار مصطفی آجرلو به عنوان مدیرعامل جدید تراکتورسازی انتخاب شد . 
آجرلو بعد از حضور سردار کریمیان به عنوان رئیس هیات‌مدیره باشگاه یکی از اعضای هیات‌مدیره تراکتورسازی بود . 
سال قبل بعد از برکناری رسول خطیبی و با توجه به برخی اختلاف نظرهایی که وجود داشت وی از سمت خود کناره‌گیری کرد و در جلسات حاضر نمی‌شد . 
حالا در اقدامی جدید بار دیگر وی به باشگاه تراکتورسازی بازگشت اما این بار نه به عنوان عضو هیات‌مدیره بلکه به عنوان مدیرعامل فعالیت خود را دنبال می‌کند . 
انتهای پیام / س 
برگزاری برنامه‌های هفته سلامت با محوریت آشناسازی شهروندان با دیابت 
مدیر شبکه بهداشت و درمان شهرستان شهریار در تشریح برنامه‌های هفته سلامت در این شهرستان گفت : محوریت اصلی برنامه‌های هفته سلامت آشناسازی شهروندان با دیابت است . 
جمشید واشانی امروز در گفت‌وگو با خبرنگار فارس در غرب استان تهران ضمن تبریک هفته سلامت اظهار کرد : در سال جاری یکی از مهم‌ترین رویکردهای ما در برنامه‌های جاری این هفته آموزش مبارزه هر‌چه بیشتر با دیابت است و تمام توان خود را در این زمینه در سرتاسر سال به کار خواهیم بست . 
وی با اشاره به برنامه‌های هفته سلامت در شهرستان شهریار بیان کرد : از روز آغازین مانور هفته سلامت را با رویکرد تشدید بازدیدها آغاز کرده و همچون گذشته در این هفته با جدیت بیشتری حرکت می‌کنیم و همچنین در روز اول هفته سلامت نیز زنگ سلامت در مدرسه شکوفه‌های انقلاب به صدا درآمد . 
مدیر شبکه بهداشت و درمان شهرستان شهریار تصریح کرد : دیگر برنامه‌ای که در روز اول هفته سلامت برگزار شد همایش علمی با محوریت شهروندان وحیدیه شهریار بود که در فرهنگسرای کوثر این شهر در کنار جشنواره غذا برگزار شد که با حضور پرشور شهروندان روبرو شد . 
وی ادامه داد : یکی از بزرگ‌ترین ایستگاه‌های سلامت را در اندیشه راه‌اندازی کردیم که شهروندان می‌توانند تا پایان هفته سلامت از آن بهره ببرند . 
واشانی خاطرنشان کرد : روز جمعه همزمان با برگزاری نماز عبادی‌سیاسی نیز اکیپ‌های بسیج جامعه پزشکی در مصلی‌های شهریار ، اندیشه و صباشهر حضور پیدا کرده و ایستگاه سنجش سلامت را برپا می‌کنند و خدماتی مانند ویزیت رایگان ، مشاوره‌های بهداشتی ، سنجش فشار خون ، قد ، وزن را به صورت رایگان به عموم مردم ارائه خواهند داد . 
وی ادامه داد : از دیگر برنامه‌های این مجموعه برگزاری پیاده‌روی کارکنان شبکه بهداشت و درمان شهرستان شهریار از محل شبکه بهداشت تا میدان فرمانداری و تشکیل حلقه انسانی نمادین به منظور حساس سازی و معرفی نماد دیابت ( حلقه آبی‌رنگ ) است . 
مدیر شبکه بهداشت و درمان شهرستان شهریار گفت : برگزاری جشنواره صبحانه سالم و جشنواره غذا با همکاری شهرداری شاهدشهر و اندیشه در محل این دو شهر  را در پنج اردیبهشت‌ماه برگزار خواهیم کرد و همچنین در این روز ایستگاه سلامت با همت شبکه بهداشت و درمان شاهدشهر برای ویزیت رایگان ، مشاوره کارشناسان بهداشت ، سنجش قند خون و قد و وزن برپا می‌شود . 
وی در بخش دیگری از سخنان خود اظهار کرد : از دیگر برنامه‌های این مجموعه برگزاری جشن بادبادک‌های آبی با حضور دانش آموزان مدارس و همکاری شهرداری وحیدیه شهرستان شهریار است که این موضوع نیز به دلیل آشنایی هر‌چه بیشتر شهروندان با موضوع دیابت برگزار می‌شود . 
مدیر شبکه بهداشت و درمان شهرستان شهریار تصریح کرد : یکی دیگر از برنامه‌های که در هفته سلامت اجرا می‌شود ، برگزاری پیاده‌روی برای مهدکودک‌های اندیشه با موضوع دیابت است که این موضوع نیز از مقابل مرکز بهداشت و درمان فاز 3 اندیشه شهریار تا فرهنگسرای امام علی (ع) برگزار خواهد شد . 
واشانی بیان کرد : از دیگر برنامه‌های جمعی شبکه بهداشت و درمان شهرستان شهریار برگزاری سمینار علمی دیابت با حضور دانشجویان دانشگاه سما اندیشه ، استقرار ایستگاه سنجش سلامت در این دانشگاه ، جشنواره غذا با همکاری شهرداری فردوسیه و در پایان مراسم پیاده‌روی پرسنل شبکه بهداشتی اصیل آباد شهرستان شهریار است . 
وی در پایان متذکر شد : دیابت و آشناسازی شهروندان با این موضوع از اهم مواردی است که شبکه بهداشت درمان و شهرستان شهریار در هفته سلامت در کنار عموم برنامه‌های تدوین شده انجام خواهد کرد و می‌توان گفت بیشتر برنامه‌ها با محوریت آشناسازی با دیابت و راه‌های پیشگیری از آن برگزار می‌شود . 
انتهای پیام / 67024 / ح 40 
دوشنبه 13 دی جدیدترین قیمت خودروهای داخلی 
این هفته قیمت یک مدل خودروی داخلی در بازار کاهش و یک مدل نیز افزایش یافته است . 
دوشنبه 13 دی جدیدترین قیمت خودروهای داخلی 
اقتصاد تجاری - مالی - همشهری آنلاین : این هفته قیمت یک مدل خودروی داخلی در بازار کاهش و یک مدل نیز افزایش یافته است . 
به گزارش ایسنا ، این هفته قیمت پژو 206 تیپ 2 معادل 300 هزار تومان کاهش یافته است . 
همچنین قیمت تندر 90 مدل E 2 نیز 100 هزار تومان افزایش یافته است . 
قیمت باقی خودروهای داخلی در بازار تغییر خاصی نسبت به نرخ این محصولات در هفته گذشته نداشته است . 
قیمت برخی خودروهای داخلی به شرح زیر است : 
خودرو 
قیمت کارخانه‌ای قیمت بازار 
تیبا 24 میلیون و 850 هزار تومان 24 میلیون و 850 هزار تومان 
پراید SE 111 20 میلیون و 900 هزار تومان 21 میلیون و 200 هزار تومان 
پراید 131 20 میلیون و 670 هزار تومان 21 میلیون و 100 هزار تومان 
پژو 405 30 میلیون و 860 هزار تومان 30 میلیون و 700 هزار تومان 
سمند EF 7 30 میلیون و 120 هزار تومان 31 میلیون و 200 هزار تومان 
پژو پارس سال 35 میلیون و 327 هزار تومان 37 میلیون تومان 
پژو 206 تیپ 5 36 میلیون و 800 هزار تومان 37 میلیون و 900 هزار تومان 
پژو 206 تیپ 2 32 میلیون و 660 هزار تومان 33 میلیون و 700 هزار تومان 
پژو 206 V 8 37 میلیون و 380 هزار تومان 38 میلیون و 200 هزار تومان 
رانا 33 میلیون و 680 هزار تومان 33 میلیون و 200 هزار تومان 
دنا 42 میلیون و 540 هزار تومان 45 میلیون تومان 
ام وی‌ام 110 S 31 میلیون تومان 31 میلیون تومان 
ام وی‌ام 550 53 میلیون و 462 هزار تومان 53 میلیون و 400 هزار تومان 
جک j 5 53 میلیون و 900 هزار تومان 55 میلیون تومان 
جک j 5 اتومات 62 میلیون و 900 هزار تومان 64 میلیون تومان 
جک S 5 81 میلیون و 900 هزار تومان 82 میلیون تومان 
پارس تندر 39 میلیون و 500 هزار تومان 41 میلیون تومان 
تندر 90 اتومات 47 میلیون و 345 هزار تومان 48 میلیون و 600 هزار تومان 
تندر 90 E 2 37 میلیون و 440 هزار تومان 40 میلیون تومان 
همچنین قیمت برخی خودروهای داخلی در تاریخ 4 دی ماه به شرح زیر بوده است : 
خودرو 
قیمت کارخانه‌ای قیمت بازار 
تیبا 24 میلیون و 850 هزار تومان 24 میلیون و 850 هزار تومان 
پراید SE 111 20 میلیون و 900 هزار تومان 21 میلیون و 200 هزار تومان 
پراید 131 20 میلیون و 670 هزار تومان 21 میلیون و 100 هزار تومان 
پژو 405 30 میلیون و 860 هزار تومان 30 میلیون و 700 هزار تومان 
سمند EF 7 30 میلیون و 120 هزار تومان 31 میلیون و 200 هزار تومان 
پژو پارس سال 35 میلیون و 327 هزار تومان 37 میلیون تومان 
پژو 206 تیپ 5 36 میلیون و 800 هزار تومان 37 میلیون و 900 هزار تومان 
پژو 206 تیپ 2 32 میلیون و 660 هزار تومان 34 میلیون تومان 
پژو 206 V 8 37 میلیون و 380 هزار تومان 38 میلیون و 200 هزار تومان 
رانا 33 میلیون و 680 هزار تومان 33 میلیون و 200 هزار تومان 
دنا 42 میلیون و 540 هزار تومان 45 میلیون تومان 
ام وی‌ام 110 30 میلیون و 954 هزار تومان 30 میلیون و 900 هزار تومان 
ام وی‌ام 550 53 میلیون و 462 هزار تومان 53 میلیون و 400 هزار تومان 
جک j 5 53 میلیون و 900 هزار تومان 55 میلیون تومان 
جک j 5 اتومات 62 میلیون و 900 هزار تومان 64 میلیون تومان 
جک S 5 81 میلیون و 900 هزار تومان 82 میلیون تومان 
پارس تندر 39 میلیون و 500 هزار تومان 41 میلیون تومان 
تندر 90 اتومات 47 میلیون و 345 هزار تومان 48 میلیون و 600 هزار تومان 
تندر 90 E 2 37 میلیون و 440 هزار تومان 39 میلیون و 900 هزار تومان 
لزوم استفاده از ظرفیت‌های هنری در ترویج فرهنگ زیست‌محیطی 
استاندار کردستان با بیان اینکه باید از ظرفیت هنر در ترویج یک فرهنگ استفاده شود ، گفت : قرار نیست حتما فیلمی که ساخته می‌شود با موضوع زیست‌محیطی باشد بلکه در بطن یک فیلم اجتماعی نیز می‌توان به مسائل زیست‌محیطی پرداخت . 
به گزارش خبرگزاری فارس از سنندج ، عبدالمحمد زاهدی پیش‌از‌ظهر امروز در مراسم پنجمین جشنواره بین‌المللی فیلم سبز ایران که در اداره محیط‌زیست استان کردستان برگزار شد ، عنوان کرد : انسان با تمام ویژگی‌ها و برتری‌هایی که نسبت به سایر موجودات دارد اما به لحاظ روحی و جسمی باز جزئی از محیط‌زیست است . 
وی با بیان اینکه اگر ما انسان‌ها باور کنیم جزئی از محیط‌زیست هستیم حداقل سعی می‌کنیم از آن برای حفظ سلامتی خود محافظت کنیم ، افزود : اگر محیط‌زیست با خطر مواجه شود بدون شک زندگی انسان‌ها نیز تحت تاثیر قرار خواهد گرفت . 
زاهدی خاطرنشان کرد : دلیل اصلی انتخاب شهر تهران در دوره قاجاریه به عنوان پایتخت ایران ، محیط‌زیست و طبیعت زیبای این شهر بود و امروز می‌بینیم که تهران به دلیل رعایت نشدن مسائل زیست‌محیطی یکی از شهرهای آلوده جهان است . 
استاندار کردستان ابراز داشت : انسان‌ها به دلیل دخالت‌های غیرعلمی ، غیرمنطقی و غیر مدبرانه خود در محیط‌زیست موجب شده‌اند سلامت خود را به خطر بیندازند . 
وی عنوان کرد : ما مسوولین هر جا کم می‌آوریم می‌گوییم باید با فرهنگ‌سازی مشکلات را حل کرد و در‌واقع با این حرف داریم از زیر بار مسوولیت‌ها فرار می‌کنیم . 
زاهدی اظهار داشت : تا زمانی که یک موضوع در باور انسان به یقین تبدیل نشود هر چقدر تلاش کند نمی‌تواند از آن نتیجه مثبتی بگیرد . 
استاندار کردستان با تاکید بر اینکه فرهنگ با ابزار فرهنگی ایجاد می‌شود ، تصریح کرد : استان کردستان ظرفیت‌های خوبی در حوزه هنرهای تجسمی ، فیلمسازی و عکاسی دارد و باید از این ظرفیت‌ها در راستای ایجاد فرهنگ زیست‌محیطی استفاده شود . 
وی با بیان اینکه باید از ظرفیت هنر در ترویج یک فرهنگ استفاده شود ، گفت : قرار نیست حتما فیلمی که ساخته می‌شود با موضوع زیست‌محیطی باشد بلکه در بطن یک فیلم اجتماعی نیز می‌توان به مسائل زیست‌محیطی پرداخت . 
زاهدی با تاکید بر اینکه اداره‌کل محیط‌زیست کردستان باید به خلق هنرهای تجسمی و ساخت فیلم با موضوع محیط‌زیست توجه بیشتری داشته باشد ، عنوان کرد : از روزی که به کردستان آمدم بحث توسعه را مطرح کردم اما نباید این گمانه‌زنی به وجود بیاید که به دلیل پرداختن به موضوع توسعه باید از محیط‌زیست غافل شد . 
استاندار کردستان خاطرنشان کرد : توسعه پایدار بدون توجه به محیط‌زیست امکان‌پذیر نیست و اگر به این موضوع بی‌توجه باشیم قطعا وضعیت کردستان نیز مانند تهران خواهد شد . 
وی افزود : در کشورهای اروپایی در یک شهر صدها کارخانه وجود دارد بدون اینکه کوچک‌ترین خطری برای محیط‌زیست داشته باشند اما در کشور ما کارخانه‌ها به شدت محیط‌زیست را آلوده می‌کنند چون در این اماکن استاندارها رعایت نمی‌شود . 
استاندار کردستان در پایان عنوان کرد : اداره‌کل محیط‌زیست استان باید به موضوع زیست‌محیطی در سال 95 بیش از پیش توجه کند . 
انتهای پیام / 79003 / ی 30 
شیوه‌نامه نقل‌و‌انتقال نیروهای رسمی و پیمانی شهر تهران اعلام شد 
به گزارش ایسنا ، بر اساس این شیوه‌نامه همکاران متقاضی می‌توانند نسبت به ثبت تقاضای خود در سامانه آموزش و پرورش شهر تهران TEHRANEDU.IR از 28 مرداد‌ماه 95 تا 15 شهریور 95 اقدام کنند . 
شایان‌ذکر است ، همکاران آموزشی متقاضیان باید کد فعالسازی را از آموزشگاه مربوطه و همکاران شاغل در پست‌های اداری مناطق جهت دریافت کد باید به امور اداری منطقه مراجعه کنند و نسبت به ثبت‌نام اقدام کنند . 
شرایط متقاضیان انتقالی : 
حداقل 5 سال سابقه از زمان استخدام رسمی و پیمانی تاپایان شهریور 95 ، اخذ و ارائه ابلاغ رایانه‌ای برای سال تحصیلی جدید از منطقه مبدا ، نداشتن تعهد به منطقه است . 
تاکید می‌شود ، هر یک از متقاضیان واجد شرایط ، مجاز به انتخاب سه منطقه به ترتیب اولویت هستند . 
لازم به ذکر است همکارانی که در سال‌های گذشته جابه‌جا شده‌اند یا پس از اعلام نتایج انصراف داده‌اند تا سه سال حق شرکت در نقل و انتقالات را ندارند . 
گفتنی است نقل و انتقلات در بین مناطق شهر تهران یک مرحله‌ای است و به‌هیچ‌وجه قابل تمدید نیست . 
لازم به ذکر است ، شروع ثبت‌نام متقاضیان انتقالی از 28 مرداد‌ماه 95 تا 15 شهریور 95 است . 
زمان اعلام نتایج قطعی نقل و انتقالات 28 شهریور ماه 95 است . 
انتهای پیام 
در آستانه پیک مصرف تابستان ؛ . 
قیمت خرید برق از مردم تعیین شد / هر کیلووات 150 تومان . 
برق . 
شناسه خبر : 3687043 - پنجشنبه 27 خرداد 1395 - 10:01 . 
اقتصاد > انرژی . 
یک مقام مسیول در آستانه تابستان ضوابط و قیمت خرید تضمینی برق از مشترکان را اعلام کرد و گفت : شرکت برق به ازای هر کیلووات تولید برق 150 تومان و هزینه سوخت مصرفی پرداخت می‌کند . 
به گزارش خبرگزاری مهر ، مریم نامجو با اشاره به اجرای برنامه‌های فرهنگ‌سازی ، همکاری صنایع و ادارات به منظور مدیریت مصرف برق تابستانی تهران ، گفت : با توجه به‌راه‌اندازی « مانیتورینگ بار برق » ، مشترکان صنعتی و اداری می‌توانند با مراجعه به سایت اینترنتی شرکت برق و استفاده از این نرم‌افزار رفتار بار خود را در ساعات مختلف شبانه‌روز مشاهده و نسبت به جابه‌جایی بار مصرفی خود در طول شبانه‌روز اقدام کنند . 
مدیر دفتر مدیریت شرکت توزیع نیروی برق تهران بزرگ در تشریح ضوابط همکاری و نحوه پرداخت پاداش به مشترکان دیماندی اداری و تجاری از سوی شرکت برق در روزهای پیک مصرف برق تابستانی ، تصریح کرد : مشترکان دیماندی اداری و تجاری می‌توانند با اعلام آمادگی مبنی بر مدیریت مصرف برق در ساعات اوج مصرف به صورت مکتوب همکاری خود را برای کاهش حداقل 15 درصد از بار در روزهای محدود ( زمان‌های مورد نیاز ) و یا استفاده از مولد اختصاصی برای کاهش مصرف برق اعلام کنند . 
این مقام مسیول با تاکید بر اینکه در صورتی که مشترکان دیماندی اداری و تجاری از مولد اختصاصی خود برای تامین بخشی از برق مصرفی در ساعات پیک استفاده کنند ؛ شرکت برق به ازای هر کیلووات تولید برق 150 تومان و هزینه سوخت مصرفی ( معادل 40 درصد لیتر گازوییل و یا 25 درصد متر مکعب گاز طبیعی به ازای هر کیلووات‌ساعت ) پرداخت می‌کند ، اظهار داشت : علاوه بر پاداش استفاده از مولدهای اختصاصی در پیک مصرف ، مشترکان دیماندی اداری و تجاری که با هماهنگی قبلی نسبت به تعدیل بار خود در زمان‌های مورد نیاز همکاری می‌کنند ، از تخفیف در بهای دیماند ( 10 برابر دیماند کاهش داده شده ) و بهای انرژی ( 1.5 برابر قیمت انرژی صرفه‌جویی شده ) بهره‌مند خواهند شد . 
این مقام مسیول در پایان با اشاره به ضرورت فرهنگ‌سازی بیشتر در بین مردم به منظور مدیریت پیک بار مصرف برق ، خاطرنشان کرد : برچسب انرژی مهمترین راهکار برای مدیریت مصرف برق در لوازم‌خانگی به شمار می‌رود . 
صدر : با سربازان آمریکایی مانند « مهاجمان اشغالگر » رفتار می‌کنیم 
به گزارش مهر 
به نقل از پایگاه خبری سومریه نیوز عراق ، مقتدی صدر در پاسخ به سوال یکی 
از طرفدارانش درباره « شیوه‌های متقابل مقابله » با آمریکا و اسرائیل تصریح 
کرد که تا جایی که من می‌دانم آمریکا می‌خواست منجی ملت‌ها و در راس آنها 
ملت عراق باشد ، اما حوادث خونباری که در این کشور روی داد ، عکس این مساله 
را رقم زد . 
صدر تصریح کرد که آمریکا پس از شکست در نجات مردم عراق از دست 
نظام ظالم بعثی ، این بار سعی می‌کند این ملت را از دست داعش نجات دهد » و 
این در حالی است که خود این کشور داعش را وارد عراق کرده و به آن کمک کرده 
است ، اما حالا می‌خواهد ناجی ملت عراق از دست این گروه باشد . 
وی افزود : ما می‌بینیم که آمریکا نیروهای خود را با نیروهای طرف‌های همپیمان خود مانند انگلیس تقویت می‌کند و این در حالی است که این 
کشور اخیرا به‌اشتباه خود در مداخله نظامی در عراق اعتراف کرد . 
مقتدی صدر خاطر‌نشان کرد که « مداخله ؛ چه از سوی آمریکا یا هر 
طرف دیگری ، غیر‌قابل‌قبول است و ما نیروهای آنها را مهاجمان اشغالگر تلقی 
خواهیم کرد . 
گفتنی است که گردانهای « صلح » ( سرایا السلام ) وابسته به جریان صدر در عراق روز چهارشنبه گذشته بر هدف قرار دادن نیروهای آمریکایی در صورت 
اعزام آنها به عراق تاکید و اعلام کرده بودند که « ما تشنه خون آمریکایی‌ها هستیم . 
» این گردانها اعلام کردند که ارتش عراق و نیروهای بسیج مردمی بدون 
نیاز به نیروهای آمریکایی قدرت آزادسازی شهر موصل از دست گروه تروریستی داعش را دارند . 
بازار سهام و چالش اثرات واقعی و روانی 2 اتفاق مثبت برای بازار سهام در روزهای اخیر رخ‌داده که واکنش سهامداران را در پی داشته و به رشد شاخص در روزهای معاملاتی اخیر منجر شده است . 
بازار سهام و چالش اثرات واقعی و روانی 
اقتصاد تجاری - مالی - سید یاسر شریعت : 2 اتفاق مثبت برای بازار سهام در روزهای اخیر رخ‌داده که واکنش سهامداران را در پی داشته و به رشد شاخص در روزهای معاملاتی اخیر منجر شده است . 
رویداد اول مصوبه سازمان بورس درخصوص الزام صندوق‌های با درآمد ثابت به سرمایه‌گذاری حداقل 5 درصدی در سهام است . 
با توجه به اینکه این صندوق‌ها بعضا از مقیاس بزرگی برخوردار هستند . 
بنابراین انتظار می‌رود نقدینگی قابل توجهی را به بازار تزریق کنند . 
این اتفاق دو اثر برجای می‌گذارد ؛ نخستین اثر آن روانی است . 
اثر دوم بالعکس اثر اول ، واقعی خواهد بود به این معنا که صندوق‌های سرمایه‌گذاری و سهامداران حقوقی در مقاطع زمانی مختلف نسبت به ورود نقدینگی به بازار اقدام می‌کنند و تقاضای واقعی خرید شکل می‌گیرد . 
دومین اتفاق مثبت تحویل نخستین ایرباس به ایران بود . 
به باور فعالان بازارسهام با این رویداد تاریخی نخستین گام اجرایی در جهت اجرایی شدن رفع تحریم‌های طولانی‌مدت علیه ایران برداشته شد . 
واکنش مثبت بورس به 2 رویداد یادشده ادعای ورود بورس به شرایط رکودی ، را خودبه‌خود رد می‌کند . 
واقعیت آن است که بازار سهام در 2 ماه گذشته با روند خنثی مواجه بود و شاهد این مدعا واکنش مثبت آن به اخبار مثبت است . 
به نظر می‌رسد در این شرایط بازار همچنان در انتظار دریافت خبرهای مثبت است . 
حال در این وضعیت باید دید چه محرک‌های مثبت و منفی بر سر راه بورس تا پایان سال قرار دارد ؟ 
در توضیح این امر باید گفت ؛ 2 ریسک سیاسی خارجی و داخلی ممکن است بورس را تحت تاثیر قرار دهد یکی آغاز رسمی ریاست جمهوری ترامپ و احتمال موضعگیری‌های تند او در برابر ایران و دومی پررنگ‌تر شدن چالش‌های سیاسی داخلی همزمان با نزدیک شدن به انتخابات ریاست جمهوری است . 
حمایت‌های گسترده مالی و امنیتی ریاض از تروریسم 
معاون سابق وزیر خارجه در خصوص اظهارات ترکی فیصل درباره سرکرده منافقین با بیان اینکه نباید در روابط گسترده دستگاه امنیتی سعودی با منافقین تردید کرد ، گفت : & # 171 ; این اظهارات تاییدکننده حمایت‌ها ی گسترده مالی و امنیتی عربستان از تروریسم است . 
& # 187 ; 
به گزارش گروه سیاست خارجی خبرگزاری فارس ، حسین امیرعبداللهیان معاون سابق عربی و آفریقای وزارت خارجه ایران در گفتگو با خبرنگار گروه سیاست خارجی خبرگزاری فارس در خصوص اظهارات ترکی الفیصل که از مرگ مسعود رجوی سرکرده گروهک تروریستی منافقین خبر داد ، با بیان اینکه نباید در روابط گسترده دستگاه امنیتی سعودی با منافقین به ویژه در سال‌های اخیر تردیدی به خود راه داد ، گفت : « این اظهارات تایید می‌کند که حمایت‌های گسترده مالی و امنیتی عربستان سعودی از تروریسم در همه اشکال آن همواره در دستور کار ریاض بوده است . 
» 
وی افزود : « من موضوع تروریسم را در آخرین دیدارم با سعود الفیصل وزیر خارجه عربستان قبل از مرگ وی و در اولین دیدارم با عادل الجبیر وزیر خارجه سعودی در حاشیه نشست وزرای خارجه سازمان همکاری اسلامی در جده با زبانی دیپلماتیک بیان و اضافه کردم که امنیت مقوله‌ای به‌هم‌پیوسته و متعلق‌به کل منطقه است و نمی‌توان با استفاده ابزاری از تروریست‌ها کشورهای منطقه را ناامن کرد و عربستان را امن نگه داشت . 
» 
معاون سابق وزیر خارجه خاطرنشان کرد : « خطیای راهبردی ریاض مبنی بر کاربرد تروریسم در تحولات منطقه ، ریاض و همه ما را در منطقه با خسارات جبران ناپذیری مواجه می‌کند . 
» 
امیرعبداللهیان تصریح کرد : « عربستان باید رویکرد نظامی و امنیتی خود را در منطقه تغییر دهد و با تمرکز بر راهکار سیاسی و توقف حمایت آشکار و پنهان از تروریسم نقش سازنده در منطقه ایفا کند . 
ترکی الفیصل شاهزاده سعودی و رئیس سابق دستگاه اطلاعات عربستان روز شنبه در سخنرانی خود در اجتماع سالانه حامیان گروهک منافقین در پاریس ، از مرگ « مسعود رجوی » ، سرکرده این گروهک تروریستی خبر داد . 
وی در جریان سخنرانی خود چندین بار از لفظ « فقید » و « درگذشته » برای اشاره به رجوی استفاده کرد . 
پیش‌از این نیز شایعاتی مبنی بر فرار سرکرده منافقین از عراق به عربستان ، پس از حمله آمریکا به این کشور ، منتشر شده بود . 
فیصل همچنین خطاب به منافقین گفت : « ما با شما ایستاده‌ایم و از شما حمایت می‌کنیم . 
» 
انتهای پیام / ق 
چرا بسیاری از ایرانی‌ها طرفدار برنی سندرز هستند ؟ 
. 
المانیتور در گزارشی به دلایل حمایت ایرانیان از برنی سندرز در انتخابات ریاست جمهوری آمریکا پرداخته است . 
پایگاه خبری تحلیلی انتخاب ( Entekhab.ir ) : . 
سرویس بین‌الملل « انتخاب » ؛ المانیتور در گزارشی به دلایل حمایت ایرانیان از برنی سندرز در انتخابات ریاست جمهوری آمریکا پرداخته است . 
به گزارش « انتخاب » ، المانیتور درباره انتخابات ریاست جمهوری پیش رو در آمریکا با یکی از مسیولان دولت ایران گفتگو کرد . 
او که خواستار عدم افشای نامش بود ، گفت : « هیلاری کلینتون نامزدی است که شانس واقعی برای پیروزی دارد . 
احتمال پیروزی سندرز بعید به نظر می‌رسد . 
با این حال ما ضرب‌المثلی در ایران داریم که می‌گوید اگر دوغ شود عالی می‌شود » . 
که اشاره به سناریوی غیرممکنی دارد که ممکن است در رویا عملی شود . 
وی اضافه می‌کند : « ما به‌دقت انتخابات ریاست جمهوری آمریکا را بررسی می‌کنیم . 
ما در مراکز تحقیقاتی خود جلسات بسیاری را درباره این انتخابات و تاثیرات بالقوه آن را توسط کارشناسان زبده بررسی کرده‌ایم . 
در این زمان دولت ایران قصد اعلام هیچ اظهار نظری درباره هیچ یک از نامزدها ندارد ، چرا‌که این انتخابات هنوز در مرحله مقدماتی قرار دارد . 
با این‌همه ، ما پیش‌بینی‌های خود را انجام داده‌ایم . 
این مسیول درباره سندرز می‌گوید : « هر‌چند شانس موفقیت سندرز پایین است ... پیش‌بینی ما این بوده که اگر بتواند به کاخ سفید راه پیدا کند ، احتمالا می‌تواند بسیاری از مشکلات بین ایران و آمریکا را حل کند ، چنان‌که اوباما هم توانست برخی از مسایل آمریکا با کوبا را برطرف کند ، و همچنین می‌تواند دیوار بی‌اعتمادی میان دو کشور را از میان بردارد . 
این عضو مشاور دولت درباره نامزد پیشتاز جمهوری خواهان می‌گوید : « در مقایسه با کلینتون ، ترامپ می‌تواند برای ایران کمتر مساله‌ساز شود ، زیرا او تا حد زیادی انزواطلب است . 
هرچند کلینتون در طول هفته‌های گذشته لحن آرام تری نسبت به ایران داشته ، به نظر ما این مسیله مربوط به خبر عضویت مشاوران جدید و عمگرایی به کمپین او می‌شود . 
با این وجود ما معتقدیم اگر او وزیر خارجه آمریکا می‌ماند ، امکان دستیابی به توافق هسته‌ای وجود نداشت » . 
المانیتور همچنین با یک ایرانی امریکایی ، گفتگو کرد که عضو داوطلب کمپین سندرز است . 
او می‌گوید کمپین‌های سندرز و ترامپ بیشترین تعداد داوطلبان ، و همکاری شهروندان را با خود داشته‌اند . 
بخشی از کارهایی که ما به عنوان عضوی از کمپین سندرز انجام داده‌ایم گفتگو با رای دهنده‌ها ، رفتن به در خانه‌های رای دهندگان و فعالیت در شبکه‌های رسانه‌های اجتماعی بوده است . 
وی اضافه می‌کند : « سندرز بهترین گزینه برای جامعه ایرانی - آمریکایی و به‌طور کلی جامعه مهاجران است . 
سندرز موضع بسیار بهتری نسبت به ایران دارد . 
او میل کمتری به جنگ‌طلبی دارد . 
او 40 سال گذشته را صرف مبارزه برای آزادی و عدالت کرده است . 
فردی با چنین بینشی می‌تواند منافع جمعیت مهاجران را حفظ کند . 
این بینش است که علاقه ایرانیان را جلب کرده و آن‌ها را به سوی سندرز متمایل می‌کند » . 
در میان تبلیغات فارسی‌زبان در کمپین سندرز این شعار به زبان فارسی به چشم می‌خورد که می‌گوید : « آینده‌ای که به آن اعتقاد داریم » . 
پیش‌از انتخابات مقدماتی دموکرات‌ها در کالیفرنیا از 3,000 ایرانی مقیم کالیفرنیا از طریق فیس‌بوک به رویداری دعوت شدند که آن‌ها را به رای دادن به سندرز تشویق می‌کرد . 
کریم یاوری فعال دانشجوی در تهران است که از سندرز حمایت می‌کند . 
نظر او را درباره این حمایت و شباهت او با برخی سیاست‌مداران ایرانی جویا شدیم . 
او می‌گوید : « کمپین سندرز در فرصت کوتاهی توانست میلیون‌ها جوان را در مدت تنها چند ماه به خود جذب کند . 
او شباهت زیادی با سیاستمداران اصلاح‌طلب ایران دارد ، و به همین دلیل ما علاقه زیادی به کمپین و برنامه‌های او داریم . 
او درباره خواسته‌های اجتماعی و اقتصادی مردم در یکی از پیشرفته‌ترین جوامع جهان سخن می‌گوید . 
مترجم : محمد صفری . 
بازیکن سابق استقلال تهران : تساوی در شهرآورد پایتخت محتمل‌تر است 
همدان - ایرنا - بازیکن سابق استقلال تهران گفت : با توجه به شرایط فعلی دو تیم استقلال و پرسپولیس ، تساوی در شهرآورد پایتخت محتمل‌تر است . 
هشتاد و سومین شهرآورد پایتخت در هفته ششم لیگ برتر فوتبال باشگاه‌های کشور فردا / جمعه / از ساعت 17 در ورزشگاه آزادی تهران آغاز می‌شود . 
هافبک سابق استقلال تهران پیرامون بازی فردا گفت : اوضاع استقلال مساعد نیست و به دلیل نتیجه نگرفتن لازم در لیگ برتر ، استرس فراوانی بر بازیکنان وجود دارد . 
احمد جمشیدیان روز پنجشنبه در گفت‌و‌گو با خبرنگار ایرنا افزود : استقلال تاکنون نتوانسته کیفیت واقعی خود را نشان دهد و طبیعی است که در بازی فردا مقابل پرسپولیس برای نباختن وارد زمین شود و نیم نگاهی هم به تساوی داشته باشد . 
جمشیدیان بیان کرد : پرسپولیس هم شادابی سال قبل را ندارد و با وجود اینکه صدرنشین جدول رده‌بندی لیگ برتر است اما همانند شروع فصل قبل بازی می‌کند و شرایط این تیم هم به کیفیت نیم‌فصل دوم سال قبل نرسیده است . 
وی ادامه داد : برانکو نیز با این شرایط جانب احتیاط را رعایت می‌کند و به‌طور حتم تیم او ابتدا برای کسب تساوی وارد زمین می‌شود . 
بازیکن سابق استقلال در خصوص بازیکنان کلیدی دو تیم در بازی فردا گفت : در استقلال مهدی رحمتی ، کاوه رضایی و جابر انصاری مهره‌های تاثیرگذار محسوب می‌شوند و در پرسپولیس نیز سید جلال حسینی ، مهدی طارمی و محسن مسلمان نقشی اساسی دارند . 
وی تصریح کرد : البته اگر رامین رضائیان به بازی گرفته شود در کارهای هجومی می‌تواند راهگشای فنی برانکو باشد . 
جمشدیان با اشاره به اینکه آرزوی قلبی برای پیروزی تیم استقلال در شهرآورد روز جمعه هفته جاری را دارد ، گفت : هیچ چیزی مثل برتری در شهرآورد فردا نمی‌تواند منصوریان را از بحران نجات دهد و سه امتیاز این دیدار داروی نجات‌بخش استقلال و منصوریان است . 
وی تاکید کرد : با اینکه از صمیم قلب دوست دارم استقلال پیروز میدان باشم اما احساس من تساوی دو تیم است . 
احمد جمشیدیان در سال‌های 92 و 93 به مدت یک فصل در تیم استقلال تهران بازی کرد . 
2087/7520 * خبرنگار - میثم ناصرنژاد * دبیر - زهرا پیرنیا 
ولایتی : خبر خروج حزب‌الله از سوریه ، ادعای دشمنان است 
به گزارش خبرنگار ایسنا ، علی اکبر ولایتی ، رییس مرکز تحقیقات استراتژیک مجمع تشخیص مصلحت نظام و نوری مالکی معاون اول رییس جمهور عراق صبح امروز ( سه‌شنبه ) پس از گفت‌وگو با یکدیگر در نشستی در جمع اندیشمندان و برخی از مسئولان این سازمان حضور یافتند . 
بعد از این نشست ولایتی در جمع خبرنگاران حاضر و به سوالات آنها پاسخ داد . 
وی در پاسخ به این سئوال که بعد از نشست مسکو بین ایران ، ترکیه و روسیه باتوجه به محتوای بیانیه پایانی برخی نگرانی‌ها مبنی بر اینکه ایران از مواضع قبلی خود عقب نشینی کرده است ، چه تحلیلی در این زمینه دارید ؟ 
گفت : مواضع جمهوری اسلامی ایران ثابت بوده و آن حمایت کامل و مستمر از جبهه خط مقاومت است . 
وی ادامه داد : با توجه به اینکه سوریه حلقه‌ای مهم در زنجیره مقاومت است جمهوری اسلامی ایران از ابتدای این توطئه منطقه‌ای و بین‌المللی علیه سوریه در کنار دولت و ملت سوریه ایستاده و کماکان هم این ایستادگی وجود دارد . 
ولایتی خاطرنشان کرد : این نوع تبلیغات جدید نبوده و جمهوری اسلامی ایران به هیچ وجه از مواضع اصولی خود که حمایت از خط مقاومت است ، عقب‌نشینی نکرده و دیگرانی که نقش مخرب در سوریه ایفا کرده‌اند ولی امروز می‌خواهند در صلح و برقراری وضعیت بعد از جنگ این کشور دخالت کنند باید بدانند که پرونده آنها نزد دولت و ملت سوریه سیاه است . 
وی ادامه داد : همچنان هدف دولت و ملت سوریه این است که تمامیت ارضی این کشور حفظ‌شده و حکومت قانونی آن حمایت شده و مردم سوریه اختیار تعیین سرنوشت خود را داشته باشند و هیچ کشوری حق دخالت در امور داخلی این کشور را ندارد . 
رییس مرکز تحقیقات استراتژیک مجمع با بیان اینکه حضور ایران در سوریه به دعوت این کشور بوده است ، افزود : جمهوری اسلامی ایران خشنود است که در پیروزی این مردم شریف و حلقه مهم مقاومت شریک است . 
وی همچنین در پاسخ به اینکه باتوجه به در پیش داشتن نشست مهم آستانه نگرانی‌هایی وجود دارد که بعد از پیروزی‌های به دست آمده در حلب روس‌ها زیر پای ما را خالی کرده و منافع ما را نادیده بگیرند ، گفت : رابطه ایران و روسیه رابطه‌ای دوستانه و راهبردی بوده و هر دو کشور با هماهنگی هم در سوریه به دولت و ملت این کشور کمک کردند . 
ولایتی ادامه داد : آینده سوریه و گفت‌وگوهای مربوط به صلح در این کشور با محوریت دولت و دوستان سوریه خواهد بود . 
هرکسی بخواهد خارج از اراده دولت و ملت این کشور در گفت‌وگوهای صلح اقدامی کند قطعا در این گفت‌وگوها جایی نخواهد داشت اما هماهنگی‌ها بین ایران و روسیه در مورد سوریه کماکان برقرار است . 
رییس مرکز تحقیقات استراتژیک مجمع در مورد اینکه آیا این ادعا درست است که پس از توافقنامه آتش‌بس صلح گروه‌هایی مثل حزب‌الله به دعوت دولت قانونی سوریه وارد این کشور شدند باید خارج شوند ؟ 
تصریح کرد : این ادعای دشمنان سوریه است . 
حزب‌الله تاکنون شهدای بسیاری داده و تاکنون بیشترین کمک را به دولت سوریه کرده و دولت سوریه هم کماکان حزب‌الله و سیدحسن نصرالله را به عنوان دوست بسیار صمیمی خود دانسته و این تبلیغات دشمنان است . 
وی در پایان تاکید کرد : ما بسیار امیدواریم قدم بعدی خط مقاومت پیروزی موصل باشد . 
انتهای پیام 
ضرب‌الاجل فیلیپین برای شورشیان و تهدید به لغو آتش‌بس 
پایگاه خبری تحلیلی انتخاب ( Entekhab.ir ) : رئیس جمهوری فیلیپین به شورشیان 
کمونیست این کشور هشدار داد در صورتی که تا امروز ( شنبه ) از اعلام آتش‌بس 
وی تبعیت نکنند این آتش‌بس را لغو خواهد کرد . 
به 
گزارش انتخاب ، به نقل از خبرگزاری آسوشیتدپرس ، این هشدار پس از آن صادر شد 
که یکی از شبه نظامیان وابسته به دولت فیلیپین در یک حمله شورشیان در این 
کشور کشته شد . 
رودریگو دوترته ، رئیس جمهوری جدید فیلیپین اخیرا امیدها در 
این کشور برای از سرگیری مذاکرات صلح با شورشیان مائوییست را که در دوران 
رئیس جمهور قبلی به بن‌بست رسیده بود زنده کرده است . 
دوترته اظهار کرد ، اگر 
چریکهای گروه " ارتش خلق جدید " تا ساعت 5 عصر امروز ( شنبه ) به وقت محلی 
اعلام آتش‌بس نکنند وی نیز از آتش بسی که ابتدا روز دوشنبه صادر کرده بود ، 
عقب نشینی خواهد کرد . 
او پیشتر تهدید به لغو آتش‌بس در روز جمعه کرده بود اما ضرب 
الاجل خود را پس از آن‌که شورشیان اعلام کردند درباره حمله اخیر چریکها 
تحقیقات انجام خواهند داد تمدید کرد . 
دوترته در جریان یک نشست خبری گفت : « آیا شما اصلا آماده اعلام 
آتش‌بس هستید ؟ 
اگر من قول شما درباره آتش‌بس را دریافت نکنم فرمان آتش‌بس 
خود را لغو خواهم کرد . 
» وی همچنین گفت که درخواست شورشیان برای آن‌که 
سربازان دولتی و پلیس را از برخی مناطق روستایی خارج کند رد می‌کند . 
رهبران شورشیان از دوترته خواسته‌اند تا به آنها زمان بیشتری 
برای بررسی مساله آتش‌بس دهد . 
اخیرا شورشیان در فیلیپین در روز چهارشنبه با 
انجام یک کمین اقدام به کشتن یک‌شبه نظامی وابسته به دولت این کشور و زخمی 
کردن چهار تن دیگر در استان " داوائو دل نورته " کردند . 
دوترته که پیشتر رویکرد دوستانه در قبال شورشیان در پیش گرفته 
بود بعد از این حمله شورشیان از آنها انتقاد کرد . 
وی تصریح کرد : چه تعداد 
فیلیپینی کشته شده‌اند و چه کسی آنها را کشته است ؟ 
خود فیلیپینی‌ها . 
مشکل 
شما این است که در درونتان نفرت دارید . 
هنوز مشخص نیست که آیا اختلافات اخیر میان دوترته که در 30 ژوئن به عنوان رئیس جمهور جدید سوگند یاد کرد و شورشیان بر دور جدی مذاکرات 
صلح که برای 20-27 اوت در شهر اسلو نروژ برنامه‌ریزی شده تاثیری خواهد 
گذاشت یا خیر . 
قایم‌مقام معاونت پیشگیری از وقوع جرم قوه قضاییه : بی‌توجهی به اقتصاد مقاومتی تیر خلاص به توسعه کشور است اصفهان - ایرنا - قایم‌مقام معاونت اجتماعی و پیشگیری از وقوع جرم قوه قضاییه گفت : هرگونه بی‌توجهی به اقتصاد مقاومتی تیر خلاص بر توسعه و پیشرفت کشور است . 
به گزارش ایرنا ، مهدی امیری اصفهانی روز پنجشنبه در نشست مشترک بررسی تعامل دادگستری‌های سراسر کشور با مرکز داوری اتاق بازرگانی ایران در اصفهان افزود : پیشرفت ، توسعه و تولید در بستر فساد شکل نمی‌گیرد و به دلیل اهمیت آن در فرایند تولید هر عاملی که فسادآور باشد قوه قضاییه موظف به برخورد و مقابله قانونی با آن است . 
وی افزود : امروز امنیت اجتماعی در کشور در مقایسه با سایر کشورها کم‌نظیر و بی‌نظیر است و ضرورت دارد از این مزیت بزرگ در تمام زمینه‌ها از‌جمله صنعت گردشگری و اقتصاد به خوبی بهره‌برداری شود . 
امیری اصفهانی با بیان اینکه اتاق بازرگانی ظرفیت‌های بالایی برای کسب توفیقات در عرصه اقتصاد برخوردار است ، گفت : انتظار ما از این اتاق به عنوان مسیول گسترش عدالت در زمینه‌های اقتصادی و برون‌رفت از بسیاری از مشکلات انتظار بحقی است . 
امیری اصفهانی افزود : برابر اصل 156 قانون اساسی ، قوه قضاییه مسیول تحقق عدالت و پشتیبان آن معرفی شده و پنج وظیفه اصلی در جهت تحقق آن برای قوه قضاییه تعریف شده است . 
وی گفت : دو مورد از وظایف قوه قضاییه ، قضایی است که شامل رفع اختلاف و خلع ریشه نزاع و رسیدگی به دادخواهی و کشف جرم و اعمال مجازات می‌شود . 
امیری اصفهانی گفت : دو بند دیگر غیرقضایی که ریشه در آزادی‌های مشروع و احیای حقوق عمومی و پیشگیری از وقوع جرم دارد و یک مورد از وظایف قوه قضاییه نیز در زمینه نظارت بر حسن اجرای قانون است . 
وی با اشاره به ماموریت قوه قضاییه درزمینه عدالت افزود : قوه قضاییه تنها موظف به اجرای عدالت قضایی نیست و باید به سایر ابعاد عدالت نیز بپردازد . 
قایم‌مقام معاونت اجتماعی و پیشگیری از وقوع جرم قوه قضاییه گفت : توجه نکردن به سایر رویکردهای غیرقضایی در زمینه عدالت ، خسارات سنگینی را به همراه خواهد داشت . 
وی از اعلام آمادگی کامل قوه قضاییه در همراهی و تعامل برای رسیدن به اهداف عالی تولید و توسعه در کشور خبر داد و گفت : هر عاملی که باعث تاخیر در امر تولید شود ، برخورد لازم و اعمال راهکار صحیح دستگاه قضایی را به همراه خواهد داشت . 
امیری اصفهانی از نهادهای داوری به عنوان تشکل‌های غیرقضایی یاد کرد و افزود : ظرفیت‌های کارشناسی خوبی در این نهادها در جهت حل اختلافات و رسیدن به نتیجه مطلوب وجود دارد و اقدامات این نهادها نقش موثری در کاهش بار قوه قضاییه و حجم پرونده‌ها خواهد داشت . 
اولین همایش بررسی تعامل دادگستری‌های سراسر کشور با مرکز داوری اطاق بازرگانی ایران و بررسی لایحه جامع داوری در اصفهان برگزار شد . 
این همایش یک‌روزه با عنوان « بررسی پیش‌نویس لایحه جامع داوری » جهت هم‌اندیشی و تبادل نظر پیرامون حل و فصل اختلافات تجار داخلی و بین‌المللی ، با حضور تنی‌چند از مسوولان عالی قوه قضاییه ، معاونان اجتماعی و پیشگیری از وقوع جرم دادگستری‌های سراسر کشور و صاحب نظران این حوزه به همت معاونت اجتماعی و پیشگیری از وقوع جرم قوه قضاییه ، در اتاق بازرگانی اصفهان برگزار شد . 
7150 / 6022 انتهای پیام / * اجتماعی قوه قضاییه اصفهان ارتباط با سردبیر : newsroom@irna.ir تماس بی‌واسطه با مسیولین 
هزار پروانه شکار در استان مرکزی صادر شد 
عباس جودکی فرمانده یگان حفاظت اداره کل محیط زیست استان مرکزی در گفت‌وگو با خبرنگار ایسنا ، با اشاره به آغاز صدور پروانه شکار در استان مرکزی اظهار کرد : دستورالعمل صدور پروانه شکار از سوی سازمان حفاظت محیط زیست چهار گونه از جانوران ابلاغ شده است . 
وی با اشاره به اینکه این چهار نوع شامل " کبوتر چاهی ، کبوتر کوهی و فاخته " ، نوع دوم " کبک ، تیهو و بلدرچین " و " باقرقره " و " پرندگان آبزی مانند اردک و غاز " می‌شود ، افزود : در استان مرکزی فقط پروانه شکار کبک ، تیهو ، بلدرچین ، کبوتر و فاخته صادر می‌شود . 
جودکی تصریح کرد : جمعیت باقرقره در استان مرکزی کم است و در تصمیم گیری‌هایی به این نتیجه رسیدیم که پروانه شکار برای باقرقره صادر نشود ، علاوه‌بر‌آن پروانه شکار آبزیان نیز صادر نمی‌شود چراکه طبق احتمالات ممکن است در این فصل دامپزشکی اعلام وجود آنفولانزا کند به همین دلیل به منظور جلوگیری از بروز خطر پروانه شکار پرندگان آبزی صادر نخواهد شد . 
وی با بیان اینکه پروانه شکار صادره مربوط به‌کل مناطق آزاد استان مرکزی می‌شود و هر شهرستانی که آنرا صادر کند کل استان را شامل خواهد شد ، گفت : پروانه‌های صادر شده امکان شکار در کلیه مناطق آزاد به‌غیر از مناطق تحت حفاظت و شکار ممنوع را میسر می‌کند . 
فرمانده یگان حفاظت محیط زیست استان تعداد پروانه‌های صادر شده تاکنون را هزار مورد عنوان کرد : این تعداد پروانه به‌منزله صدور پروانه برای هزار نفر نیست چراکه برخی افراد علاوه بر پروانه شکار کبوتر پروانه شکار کبک را نیز دریافت کرده‌اند و تاکنون حدود 700 نفر پروانه کسب کردند . 
وی با بیان اینکه علاوه بر بومیان استان غیربومیان از استان‌ها همجوار همچون تهران ، قم ، اصفهان ، همدان و شهرهایی چون بروجرد و دورود اخذ مجوز کرده‌اند ، گفت : برخی استان‌های به دلیل عدم صدور پروانه شکارچیان به استان‌های دیگر مراجعه می‌کنند و تاکنون اکثرا شکارچیان غیربومی مجوز دریافت کرده‌اند . 
جودکی با تاکید بر اینکه سقف صدور پروانه محیط زیست استان مشخص می‌کند و صدور پروانه برای شکارچیان غیربومی نیز تکمیل شده است ، گفت : از‌این‌پس تنها برای شکارچیان بومی پروانه صادر خواهد شد و به دلیل اینکه این اقدام دو هفته است که در روزهای سه‌شنبه و چهارشنبه آغاز شده است و عملا هفته گذشته تعطیل بود تعداد شکارچیان بومی در جریان خبر قرار نگرفته‌اند . 
وی در خصوص مجوزهای شکار در سال گذشته گفت : سال گذشته نیز پروانه شکار کبوتر به دلیل تعداد زیاد صادر شد ، اما کبک ، تیهو و با قرقره نیز صادر نشد علاوه‌بر‌آن امسال نیز تعداد پروانه‌های صادر شده نسبت به سال گذشته تاکنون افزایشی نداشته است و افراد می‌توانند تا 15 دی ماه در مناطق آزاد استان شکار داشته باشند . 
فرزند شهیدفاجعه منا : پرداخت دیه وتامین عزت حجاج ایرانی را خواستاریم 
رشت - ایرنا - فرزند شهید ثامنی از شهدای فاجعه منا گفت : پرداخت دیه حاجیان شهید و تامین عزت حجاج ایرانی را در صورت اعزام به عربستان خواستاریم . 
مریم ثامنی روز دوشنبه در گفت‌و‌گو با خبرنگار ایرنا افزود : باید بستر عزت‌مندانه برای اعزام حجاج فراهم شود ؛ چرا‌که آل سعود با دشمنی طی سال‌های اخیر بی احترامی‌های زیادی نسبت به ما مرتکب شده است . 
وی اظهار کرد : پرونده منا هنوز باز است و نباید اصراری برای اعزام بی‌برنامه حاجیان به حج صورت بگیرد چراکه پروردگار متعال نیز حفظ جان حجاج را در الویت قرار داده است . 
وی که نماینده خانواده شهدای حادثه منا در گیلان نیز هست ، درباره اقدامات انجام شده علیه عربستان گفت : بعد از حادثه منا و زمانی  که هنوز روابطمان با عربستان قطع نشده بود ، وکالتنامه‌ای را به کنسولگری ایران برای شکایت علیه عربستان تنظیم کردیم . 
ثامنی تصریح کرد : متاسفانه مسئولان امر در این زمینه گفتند کمیته حقیقت‌یاب تشکیل شده است اما گزارشی در این رابطه به ما ارائه نشده و گفتند روابط‌مان با کشور عربستان قطع شده است . 
وی بزرگترین خواسته خانواده شهدای منا را تشکیل کمیته حقیقت‌یاب و ارائه علت روی‌دادن این حادثه عنوان و بیان کرد : می‌خواهیم علت این فاجعه را براساس آنچه به ما وعده دادند ، بدانیم . 
نماینده خانواده شهدای حادثه منا در گیلان با بیان اینکه بیشتر این شهدا ، سرپرست خانوار هستند ، اظهار کرد : تا کنون هیچ دیه‌ای به خانواده‌های شهدای حادثه منا در گیلان تعلق نگرفته است و پرداخت دیه برای شهدای این حادثه می‌تواند گوشه‌ای از مشکلات آن‌ها را برطرف کند . 
وی با انتقاد از عنوان شهید فرهنگی به شهدای حادثه منا اظهارکرد : مگر بین این شهدا با شهدای دیگر تفاوتیست که به آنها لقب شهید فرهنگی داده شده است . 
وی گفت : اگرچه از سوی پروردگار عنوان شهید برای شهدای حادثه منا لحاظ شده اما عنوان شهید به‌طور کامل به جانباختگان حادثه منا اطلاق شود تا حداقل التیامی بر زخم خانواده‌های آنان باشد . 
ثامنی برگزاری مراسم‌هایی برای گرامیداشت شهدای حادثه منا و زنده نگاه‌داشتن این فاجعه را در برجسته‌سازی ناتوانی آل سعود در مناسک حج موثر دانست و گفت : نامگذاری خیابان‌ها و میادین و برگزاری مراسم‌هایی در طول سال می‌تواند در این امر موثر باشد چرا‌که بسیاری از مردم هنوز نمی‌دانند فاجعه منا چه بوده است . 
وی همچنین از تمامی مسئولانی که برای احقاق حقوق خانواده‌های شهدای منا در کنار خانواده‌ها بوده و تلاش کرده‌اند ، نیز تشکر و قدردانی کرد . 
ثامنی گفت : از بیمه نیز بدلیل عدم اطلاع‌رسانی صحیح و بیمه کردن نصف و نیمه حجاج شکایت کرده‌ایم . 
وی اظهار کرد : برای بیمه حجاج فقط مبلغ یک چهارم لحاظ شده بود و جای انتخاب برای گزینش بیمه دیگری هم نداشتیم . 
همسر شهید محمد حسین رمضانی سیاه خلکی نیز گفت : انتظار داریم دولت به شکایات ما از دولت عربستان رسیدگی کند . 
سکینه امامی نژاد در گفت‌و‌گو با خبرنگار ایرنا ، افزود : در انتظار پیگیری دولت برای احقاق حقوق مان هستیم ؛ اگرچه هیچ چیز جایگزین همسرم در زندگیم نیست . 
وی اظهارکرد : همسرم شغل آزاد داشت و اکنون خودم با فرند خردسالم زندگی را از طریق یارانه‌ها سپری می‌کنیم . 
ادامه سخنان همسر این شهید با هق‌هق گریه‌هایش متوقف شد و با عذرخواهی از اینکه دیگر قادر به صحبت کردن نیست ، خداحافظی کرد . 
در فاجعه منا حدود هفت هزار حاجی به شهادت رسیدند که 461 نفر آنان ، ایرانی بودند . 
در این حادثه تلخ ، 16 حاجی گیلانی به شهادت رسیدند که همه آنها از یک کاروان بودند ؛ 11 حاجی از لنگرود ، سه حاجی از رودسر و دو حاجی از املش . 
7296/6070 
در هفته منتهی به 9 دسامبر ؛ قیمت هر بشکه نفت صادراتی ایران از 50 دلار عبور کرد 
تهران - ایرنا - قیمت هربشکه نفت خام سبک صادراتی ایران در هفته منتهی به 9 دسامبر ( 19 آذر ) با چهار دلار و 22 سنت افزایش ، بشکه‌ای 50 دلار و 82 سنت به فروش رفت . 
به گزارش ایرنا ، توافق اعضای اوپک برای کاهش 1.2 میلیون بشکه‌ای تولید نفت در یکصد و هفتاد و یکمین نشست عادی این سازمان که در دهم آذرماه در وین برگزار شد ، قیمت نفت را در مسیر صعودی قرار داده است . 
در این میان ، موافقت تولیدکنندگان نفت غیر اوپک برای کاهش 600 هزار بشکه‌ای نفت نیز ، بیش از گذشته ، قیمت نفت خام را تقویت کرده است . 
کارشناسان امیدوار هستند با جمع آوری نفت مازاد از بازار ، قیمت نفت در سال 2017 در کانال 50 تا 60 دلاری باقی بماند . 
مدیریت امور اوپک و ارتباط با مجامع انرژی وزارت نفت گزارش داده است : قیمت هر بشکه نفت خام سبک صادراتی ایران در هفته منتهی به 9 دسامبر ( 19 آذر ) با چهار دلار و 22 سنت افزایش ، 50 دلار و 82 سنت به فروش رفت . 
میانگین قیمت نفت خام سبک ایران از ابتدای سال 2016 تا هفته مورد نظر ، بشکه‌ای 40 دلار و 35 سنت بوده است . 
نفت خام سنگین ایران نیز با چهار دلار و 31 سنت افزایش ، بشکه‌ای 49 دلار و 68 سنت در بازارهای جهانی داد و ستد شد . 
میانگین قیمت نفت سنگین ایران نیز در سال 2016 به بشکه‌ای 38 دلار و 40 سنت افزایش یافته است . 
در هفته منتهی به 9 دسامبر ، قیمت هر بشکه نفت خام برنت نیز با رشد سه دلاری به بشکه‌ای 52 دلار و 44 سنت رسید . 
قیمت نفت دبلیو تی آی WTI آمریکا نیز در هفته منتهی به 9 دسامبر با 2 دلار و هفت سنت رشد به بشکه‌ای 50 دلار و 97 سنت افزایش یافت . 
قیمت سبد نفتی اوپک نیز در دوره مورد بررسی بشکه‌ای چهار دلار و 25 سنت بالا رفت و به 50 دلار و 69 سنت رسید . 
به گزارش ایرنا ، در اجلاس 171 اوپک ، برای ایران تصمیمی ویژه اتخاد شد . 
با وجودی که عربستان و متحدانش در ابتدا تلاش داشتند ایران را وادار به پذیرش فریز نفتی و کاهش تولید کنند ، در نتیجه رایزنی و دیپلماسی موفق نفتی کشورمان ، نه تنها کاهش تولید برای ایران لحاظ نشد ، بلکه اعضا با افزایش 90 هزار بشکه‌ای تولید نفت ایران در نیمه نخست 2017 موافقت کردند . 
بر اساس توافق اوپک ، قرار شد عربستان تولید نفت خود را روزانه 486 هزار بشکه کاهش دهد ، اما ایران که براساس گزارش منابع ثانویه ( غیر رسمی ) روزانه سه میلیون و هزار بشکه نفت تولید می‌کند ، می‌تواند 90 هزار بشکه دیگر به تولید خود بیفزاید . 
همچنین قرار شده است کشورهای غیراوپک حدود 600 هزار بشکه از تولید نفت خود را کاهش دهند که 300 هزار بشکه از این کاهش تولید به روسیه تعلق خواهد داشت . 
اقتصام * * 2022 * * 1561 * * خبرنگار : میثم طاهری * * انتشاردهنده : 
پاسخ اتلتیکویی‌ها به بهانه‌جویی گواردیولا . 
پپ گواردیولا پس از شکست بایرن از اتلتیکو ، در نشست خبری خود از کیفیت چمن ورزشگاه کالدرون انتقاد کرده بود . 
[ پاسخ اتلتیکویی‌ها به بهانه‌جویی گواردیولا ] به گزارش " ورزش سه " ، بایرن شب گذشته در ویسنته کالدرون با یک گل مغلوب اتلتیکو مادرید شد تا در بازی برگشت برای صعود به فینال لیگ قهرمانان کار دشواری پیش رو داشته باشد . 
گواردیولا در نشست خبری پس از بازی به خبرنگاران گفت که چمن ورزشگاه خشک بود و این باعث می‌شد تا توپ به خوبی به گردش در نیاید . 
کوکه و فیلیپه لوییس ، دو ستاره اتلتیکو در مصاحبه با خبرنگاران و در واکنش به این بهانه‌جویی سرمربی بایرن گفتند : " زمین چمن برای هر دو تیم یکسان بود . 
خشکی چمن کار را برای هر دو تیم دشوار کرده بود و تنها مزیت ما آشنایی بیشترمان با وضعیت اقلیمی مادرید بود . 
ما میزبان بودیم و قصد داشتیم از همه ابزارهایمان برای پیروزی استفاده کنیم . 
بدون شک بایرن هم در بازی برگشت چمن ورزشگاه را آنطور که دوست دارد آماده خواهد کرد . 
" 
وقتی خوانندگان کیهان برای حمله کردن به دولت 2 ، 3 بار به این روزنامه زنگ می‌زنند ! 
پایگاه خبری تحلیلی انتخاب ( Entekhab.ir ) : روزنامه کیهان در ستونی که گویا تماسهای تلفنی مخاطبانش را منتشر می‌کند ، در شماره امروز خود ، همه موارد را به حمله به دولت اختصاص داد . 
نکته جالب ، شماره‌های تکراری تماس گیرندگان است ! 
* چرخش مدام 180 درجه‌ای آقای رئیس جمهور از حمله به انقلابی‌گری تا تاکید بر ادامه انقلاب در زمان حاضر اگر نشانه سیاسی‌کاری نباشد ممکن است به عدم ثبات اندیشه تعبیر شود . 
* سخنگوی دولت به گونه‌ای از 23 میلیارد تومان حقوق‌های نجومی پرداخت شده به مدیران یاد می‌کند که گویا برای ایشان پول خرد است . 
با این پول می‌شد به هزاران جوان ایرانی وام ده میلیون تومانی پرداخت کرد تا تشکیل خانواده بدهند . 
* نگرانی و بی‌قراری سخنگوی دولت در قضیه حقوق‌های نجومی مدیران قابل‌درک است چرا‌که چاقو دسته خودش را نمی‌برد . 
اما از طرف دیگر خدشه به اعتماد مردم هم آسیبی نیست که به این آسانی قابل ترمیم باشد . 
وقتی آمریکا بدعهدی اول را به اجرا درآورد و واکنشی از سوی مسئولان ایرانی ندید برای تمدید 10 ساله تحریم‌ها گستاخ شد و بزک کنندگان داخلی برجام به جای محکوم کردن آن ، آن را امری طبیعی دانستند ! 
* آقای روحانی منشور حقوق شهروندی با اوضاع فسادهای مالی افشا شده و اختلاف حقوقی که مدیران با دیگر کارکنان دارند کاملا در تناقض است ! چگونه می‌شود در جامعه اختلاف طبقاتی شکل گیرد و از حقوق شهروندی و برابری دم زده شود ! تولید کاغذ ضدحریق با خواص آنتی باکتریال 
تهران - ایرنا - محققان با استفاده از نانوسیم‌های حاوی نانوذرات ، موفق به ساخت کاغذ ضدحریقی شدند که دارای خواص آنتی باکتریال است . 
از این کاغذ می‌توان برای حفظ و نگهداری اسناد مهم نیز استفاده کرد . 
به گزارش روز یکشنبه گروه علمی ایرنا از ستاد ویژه توسعه فناوری نانو ریاست جمهوری ، پژوهشگران چینی موفق به ساخت کاغذ ضدحریق شدند که در آن از نانوسیم استفاده شده است . 
این کاغذ نسبت به باکتری‌ها مقاوم بوده و می‌تواند مانع از گسترش عفونت شود . 
محققان موسسه سرامیک شانگهای روشی یک مرحله‌ای با استفاده از حلال و گرما برای این کار ارائه کردند . 
آنها از نانوسیم‌های هیدروکسیدآپاتایت برای ساخت این کاغذ استفاده کردند . 
روی این نانوسیم‌ها از نانوذرات نقره استفاده شده است که دارای خواص آنتی باکتریال است . 
نانوسیم‌های مورد استفاده در این پروژه با روش حلال گرمایی ( Solvothermal ) تولید شده‌اند و از یک فرآیند مبتنی بر الکل برای استخراج استفاده شده تا نانوسیم‌ها از محلول فسفات جداسازی شود . 
از اولئات کلسیم به عنوان منبع کلسیم و تامین‌کننده ماده اولیه استفاده شده است . 
برای تامین فسفر نیز از نمک‌های فسفات سدیم استفاده شده است که در ترکیب حلال‌های آب و اتانول قرار داده شده است . 
دمای بالا نقش بسیار مهمی در تشکیل این ماده دارد . 
محققان این پروژه نشان دادند که این ساختار از استحکام بالایی برخوردار بوده و می‌توان با استفاده از آن ورق‌هایی در حد A 4 تولید کرد . 
به‌راحتی می‌توان هر تصویری را روی این کاغذ چاپ کرد . 
نکته جالب‌توجه در این پروژه آن است که این کاغذ دارای خواص آنتی باکتریال است بنابراین برای استفاده در بیمارستان‌ها نیز مناسب است . 
از این روش ، علاوه بر تولید کاغذ ضدحریق ، می‌توان برای مهندسی بافت استخوان ، رهاسازی دارو ، جذب آلودگی‌های آلی و یون‌های فلزی استفاده کرد . 
نتایج این پروژه در قالب مقاله‌ای با عنوان One - Step Synthesis of Silver Nanoparticle - Decorated Hydroxyapatite Nanowires for the Construction of Highly Flexible Free - Standing Paper with High Antibacterial Activity در نشریه Chemistry - A European منتشر شده است . 
علمی * * 1023 * * 1440 * * خبرنگار : ابوالقاسم تیموری * * دبیر : معصومه گلشن برای اطلاع از اخبار متنوع علمی و فناوری ، با کانال علمی ایرنا در تلگرام همراه شوید : irnaelm@https://telegram.me/irnaelm 
طراحی یک ننو برای جلوگیری از مرگ خاموش نوزادان + تصاویر 
به گزارش ایسنا به نقل از فاکس نیوز ، جیمز اسپنسر خالق این گهواره است که Crescent Womb نام دارد ، یک دستگاه ننو مانند است که والدین می‌توانند آن را به چهار گوشه یک تخت معمولی وصل کنند . 
این وسیله کودک را در موقعیتی شبیه به موقعیت رحم مادر قرار می‌دهد . 
مخترع Crescent Womb همچنین معتقد است که این دستگاه در کاهش خطر سندرم مرگ ناگهانی نوزاد ( SIDS ) بسیار موثر است . 
وی می‌گوید که این فناوری نوزادان را در حالتی قرار می‌دهد که به صورت سالم‌تری تنفس کنند . 
با توجه به آمار به دست آمده از مرکز کنترل و پیشگیری بیماری ( CDC ) ، هر سال در حدود 1500 نوزاد متولد شده بر اثر SIDS می‌میرند . 
کارشناسان می‌گویند که متاسفانه پدر و مادر همیشه نمی‌توانند اقدامات سودمندی در زمینه جلوگیری از SIDS انجام دهند . 
در یک مطالعه اخیر که بر روی نوزادان خواب صورت گرفته ، محققان از 160 نوزاد خواب در سنین یک ، سه و شش ماه ، فیلم‌برداری کردند و مشاهده کردند که 14 درصد از نوزادان به پشت خوابانده نمی‌شوند و 91 درصد آنها در کنار اقلام شل و غیر ایمنی مانند ملافه ، ضربه‌گیر ، بالش یا اسباب‌بازی به خواب می‌روند . 
در طول 6 ماه تعداد نوزادانی که به پشت نمی‌خوابیدند به 33 درصد افزایش یافته و کسانی که در کنار اقلامی سست به خواب رفتند به 93 درصد افزایش یافته بود . 
کارشناسان بر این ضرورت تاکید دارند که نوزادان حتما باید در محیطی ایمن و اختصاصی و عاری از موارد مذکور به خواب روند و همیشه به پشت خوابانده شوند . 
جیمز اسپنسر همچنین ادعا می‌کند که این تخت ننو مانند به محکم ماندن ستون فقرات و جلوگیری از بدشکلی آن کمک می‌کند . 
همچنین Crescent Womb از پریدن ناگهانی نوزادان از خواب جلوگیری می‌کند . 
در حال حاضر این فناوری جدید تحت آزمایشات کمیسیون امنیت محصولات مصرفی آمریکا قرار گرفته است . 
شرکت سازنده این فناوری قصد دارد تا پایان سال 2017 در حدود 10 هزار عدد از این دستگاه را به خانواده‌های نیازمند اهدا کند . 
Crescent Womb در حال حاضر برای جمع‌آوری منابع مالی بر روی وبسایت کیک استارتر قرار گرفته است . 
انتهای پیام 
فیلم / مدیر تشریفات آیت‌الله هاشمی : فوت ایشان کاملا عادی بود / به شایعات رسانه‌های معاند و ضد انقلاب اهمیتی نمی‌دهیم 
پایگاه خبری تحلیلی انتخاب ( Entekhab.ir ) 
منصوری در گفتگو با مهر ؛ . 
عراقچی عضو نیروی قدس نیست . 
جواد منصوری ، سفیر اسبق ایران در چین . 
شناسه خبر : 3687300 - پنجشنبه 27 خرداد 1395 - 13:00 . 
سیاست > سیاست خارجی . 
دیپلمات سابق کشورمان گفت : آخرین مصاحبه من با نشریه « رمز عبور » به چند سال پیش برمی‌گردد و در آن موقع هم در خصوص آقای عراقچی صحبتی نداشتم . 
به گزارش خبرنگار مهر ، جواد منصوری اولین فرمانده سپاه پاسداران و از دیپلمات‌های سابق کشورمان ، در گفتگو با خبرنگار مهر ، درباره انتشار خبری از وی در رسانه‌ها مبنی بر اینکه سیدعباس عراقچی و چند نفر دیگر از سفرای کشورمان از طرف نیروی قدس سپاه مامور به وزارت امورخارجه شده‌اند ، اظهار داشت : در خبری که اخیرا در سایت‌های مختلف منتشر شده ، اینطور گفته شده که من در مصاحبه‌ای با نشریه « رمز عبور » صحبت از این داشتم که آقای عراقچی عضو نیروی قدس سپاه است . 
وی افزود : به‌دنبال انتشار این خبر وزارت امورخارجه تکذیب کرد و آن تکذبیه را هم برای رسانه‌های مختلف ارسال کرد و پس از آن دیدیدم که بی‌بی‌سی و دیگر رسانه‌های خارجی هم این مطلب را از قول من انتشار دادند . 
منصوری ادامه داد : این سوال مطرح می‌شود که چرا در درجه اول وزارت خارجه از من در مورد صحت و سقم این خبر سوال نکرده تا اینکه پس از روشن شدن مطلب ، آن را تایید یا تکذیب کند ؟ 
. 
این دیپلمات سابق کشورمان با اشاره به اینکه در سالهای اخیر هیچ گونه مصاحبه‌ای با « رمز عبور » نداشته است ، افزود : آخرین مصاحبه من با آن نشریه به چندین سال پیش بر می‌گردد و در آن موقع هم در این رابطه صحبتی نداشتم . 
وی تصریح کرد : بنابراین به نظرم می‌رسد در انتشار این خبر و تکذیب آن ، نوعی شیطنت شده است . 
منصوری گفت : تاکید می‌کنم در اینجا باید از جناب عراقچی هم عذرخواهی شود و نسبت به جلب رضایت ایشان عمل کنند ، چرا‌که در مورد ایشان هم ، این مطلب پخش شده که صحت ندارد و فقط برای بهره‌برداری سو این خبر منتشر شده است . 
وی در پاسخ به این سوال که چطور می‌شود نشریه‌ای بدون هیچ گونه اساس و پایه‌ای از شخص شما مطلبی را آن هم به این اندازه حساسیت‌برانگیز کار کند افزود : من از این موضوع اطلاعی ندارم و اصلا نمی‌دانم این نشریه در هفته‌ها و ماه‌های اخیر منتشر شده باشد و هیچ ارتباطی با آنها ندارم . 
سفیر اسبق ایران در چین در پاسخ به این پرسش که به نظر شما علت انتشار چنین خبری چه بوده است ، اظهار داشت : به نظر می‌رسد این کار به نوعی برای ضربه زدن به حیثیت اینجانب یا جناب عراقچی و یا حتی وزارت امور خارجه انجام شده باشد . 
منصوری تصریح کرد : من کلا این موضوع را مشکوک می‌دانم و از وزارت امور خارجه می‌خواهم که مساله را پیگیری کرده و منشا انتشار این خبر را شناسایی کند . 
این دیپلمات سابق کشورمان تصریح کرد : من حتما با وزارت خارجه تماس خواهم گرفت و با نشریه مزبور هم‌صحبت می‌کنم و پس از اطلاع از نظرات آنها ، اقدام لازم را انجام خواهم داد . 
منصوری در پایان تاکید کرد : یا باید این‌ها رسما تکذیب کنند و یا اینکه من مجبورم یک اقدام حقوقی انجام دهم . 
به گزارش مهر ، ماهنامه « رمز عبور » در شماره اخیر خود به نقل از جواد منصوری مدعی شده بوده ، تعدادی از مقامات ارشد و سفرای ایران در خارج از کشور از‌جمله سید عباس عراقچی معاون وزیر امور خارجه کشورمان ، عضو نیروی قدس سپاه پاسداران هستند ؛ یک منبع آگاه در وزارت امور خارجه ، روز گذشته در گفتگو با مهر ، این ادعا را تکذیب کرد . 
خبرگزاری مهر ، ضمن انعکاس پاسخ آقای جواد منصوری ، آمادگی خود را برای انعکاس نظرات دیگر منابع از‌جمله نشریه « رمز عبور » اعلام می‌کند . 
جایگاه دومی احمدی در تفنگ بادی جهان بعد از 6 ماه صدرنشینی 
در آخرین رنکینگ اعلام شده از سوی فدراسیون جهانی تیراندازی ، الهه احمدی در جایگاه دوم تفنگ بادی 10 متر زنان است . 
به گزارش خبرنگار ورزشی خبرگزاری دانشجویان ایران ( ایسنا ) ، فدراسیون جهانی تیراندازی رنکینگ تیراندازان را در ماه آپریل اعلام کرد . 
الهه احمدی که چندین ماه صدرنشین تفنگ بادی 10 متر بانوان بود در جایگاه دوم قرار گرفت . 
تیرانداز المپیکی ایران بعد از قهرمانی در فینال فینالیست‌های جهان 6 ماه پیاپی جایگاه نخست را در اختیار داشت . 
با توجه به عدم اعزام تیراندازان ایران به رقابت‌های جام جهانی تایلند رنکینگ نمایندگان ایران افت محسوسی نسبت به ماه‌های گذشته داشته است . 
رنکینگ تیراندازان در ماه آوریل : 
* تفنگ بادی 10 متر زنان 1 . 
چین 2 . 
الهه احمدی 3 . 
اتریش 
. 
. 
16 . 
نجمه خدمتی 
. 
. 
34 . 
مه لقا جام بزرگ 
* تفنگ بادی 10 متر مردان 1 . 
چین 2 . 
چین 3 . 
مجارستان 
. 
. 
43 . 
حسین باقری 
. 
. 
* تفنگ سه وضعیت زنان 1 . 
کرواسی 2 . 
آلمان 3 . 
چین 
. 
. 
42 . 
مه لقا جام بزرگ 
. 
. 
43 . 
الهه احمدی 
* تفنگ سه وضعیت مردان 1 . 
آمریکا 2 . 
چین 3 . 
اکراین 
. 
. 
102 . 
حسین باقری با ریتینگ 9 
* تپانچه 10 متر زنان 1 . 
چین 2 . 
تایوان 3 . 
صربستان 
. 
. 
77 . 
الهام هریجانی 
* تپانچه 10 متر مردان 1 . 
برزیل 2 . 
آمریکا 3 . 
کره جنوبی 
. 
. 
83 . 
محمد احمدی 
* تپانچه 25 متر زنان 1 . 
چین 2 . 
مغولستان 3 . 
چین 
. 
. 
83 . 
بهناز غلامی 
* تپانچه 50 متر مردان 1 . 
هند 2 . 
چین 3 . 
چین 
. 
. 
61 . 
محمد احمدی 
در اهداف پروازی و در بخش تراپ دوبل سیاوش خوشنویس پنجاه و دوم و مسعود عزیزیان پنجاه و پنجم است . 
در تراپ نیز بابک یگانه در جایگاه هفتاد و هشتم قرار دارد . 
همچنین در تراپ زنان سپیده سیرانی در جایگاه شصت و دوم است . 
ایران همچون ماه گذشته در میان صد نفر نخست اسکیت مردان و زنان جایگاهی ندارد . 
انتهای پیام 
کمک 240 میلیون تومانی وزارت نفت به صنایع کوچک 
به گزارش ایسنا ، حمیدرضا عراقی امروز - شنبه - در دومین اجلاس بین‌المللی معدن و صنایع معدنی با اشاره به حمایت این وزارت خانه از صنایع کوچک گفت : شورای اقتصاد در مصوبه‌ای تعیین کرده است که صنایع کوچکی که حجم ایستگاه آن‌ها تا 300 هزار متر مکعب است و توان مالی برای تامین گاز خود را نداشته باشند را تا 240 میلیون تومان حمایت مالی کند و مابقی بدهی مربوط به تامین گاز را در قالب اقساط باید پرداخت کند . 
وی در ادامه با اشاره به اینکه در 13 سال گذشته مصرف گاز در کشور حدود 32 درصد افزایش داشته است ، اظهار کرد : در سال 1382 سهم گاز در سبد انرژی ایران معادل 40 درصد بود که امروز این سهم به 72 درصد رسیده است و نفت جای خود را به گاز داده است . 
عراقی با اشاره به تغییراتی که در قیمت گاز صورت خواهد گرفت ، عنوان کرد : قیمت گاز در بخش خانگی به‌مرور افزایش خواهد یافت به صورتی که ضرورت صرفه‌جویی جدی در بخش خانگی وجود دارد . 
اما هدف ما این است که در حوزه صنایع چندان افزایش قیمتی اتفاق نیفتد تا موضوع تولید به‌سهولت پیش برود . 
انتهای پیام 
خزانه‌داری آمریکا : نماینده واشنگتن در بانک جهانی باید به وام‌های ایران رای منفی بدهد . 
خبرگزاری فارس : خزانه‌داری آمریکا : نماینده واشنگتن در بانک جهانی باید به وام‌های ایران رای منفی بدهد . 
یک مقام وزارت خزانه‌داری آمریکا در گفت‌وگو با خبرگزاری فرانسه عنوان کرده نماینده کشورش در بانک جهانی باید به هر گونه طرح در این بانک برای اعطای وام به ایران رای منفی بدهد . 
به گزارش گروه بین‌الملل خبرگزاری فارس ، خبرگزاری فرانسه روز چهارشنبه می‌نویسد بانک جهانی ، در صدد است فقر جهانی را ریشه‌کن کند ، اما هنگامی‌که دامنه این تلاش به نزدیکی مرزهای ایران میرسد ، این تلاش‌ها ، علی‌رغم رفع تحریم‌ها علیه تهران بعد از اجرایی شدن توافق هسته‌ای ، متوقف می‌شوند . 
این بانک مستقر در واشنگتن ، بعد از سال 2005 که برای تبعیت از تحریم‌های بین‌المللی وضع شده به بهانه برنامه هسته‌ای ، تمامی پروژه‌های جدیدش در ایران را متوقف کرد ، تمایلی به بازگشت به تهران نداشته است . 
این سیاست ، به نوشته خبرگزاری فرانسه ، حتی بعد از رفع تحریم‌ها هم بی‌تغییر باقی‌مانده است . 
« جیم یونگ کیم » ، رییس بانک جهانی در همین ارتباط گفت : ما وضعیت را بسیار دقیق رصد می‌کنیم . 
هنوز برنامه خاصی ( برای از سرگیری فعالیت در ایران ) نداریم . 
» به نوشته خبرگزاری فرانسه ، مقام‌های ایران از این بانک درخواست کمک نکرده‌اند ، اما ریشه این دوری‌گزینی را باید در جایی دیگر جست : در‌هم‌تنیدگی اقتصاد و ژیوپولتیک و تمایلی که برای اجتناب از آزرده‌خاطر کردن ایالات متحده آمریکا وجود دارد . 
خبرگزاری فرانسه می‌نویسد : آمریکا که بزرگترین سهام‌دار بانک جهانی و اصلی‌ترین حامی کیم ، رییس این بانک محسوب می‌شود ، پیام‌هایی ضد و نقیض درباره اقدامات قابل‌قبول در زمینه تجارت با ایران ارسال می‌کند . 
» با آنکه بعد از اجرایی شدن برجام تحریم‌های هسته‌ای علیه ایران رفع شده‌اند ، تحریم‌های واشنگتن در زمینه‌های دیگری مانند حقوق بشر و تروریسم کماکان پابرجا هستند . 
یک سخنگوی وزارت خزانه‌داری آمریکا به خبرگزاری فرانسه گفت : « از لحاظ نظری ، این تحریم‌های باقی‌مانده بانک جهانی یا سایر موسسات مالی را از معامله با ایران منع نمی‌کنند . » 
وی ، علی‌رغم این اضافه کرد که نماینده آمریکا در این بانک با محدودیت‌های دیگری در این زمینه مواجه است . 
این مقام آمریکایی که خبرگزاری فرانسه اشاره‌ای به نامش نکرده گفت : « احکام قانونی فعلی از نماینده آمریکا می‌خواهد به وام‌های بانک جهانی به ایران رای منفی بدهد . » 
بانک جهانی روی کاغذ می‌تواند این مشکل را حل کرده و برای کشوری که به دلیل تحریم‌های اقتصادی با افزایش فقر روبرو شده منابع مالی لازم برای پروژه‌های توسعه‌ای در زمینه‌هایی مانند حمل‌و‌نقل ، انرژی و زیرساخت ، در نظر بگیرد . 
خبرگزاری فرانسه می‌نویسد : « اما واقعیت این است که دیدن اخم بر چهره قدرت اعظم دنیا و بزرگترین سهام‌دار این بانک ، چیزی نیست که بتوان آن را نادیده گرفت . » 
جاکوب کرکگارد ، کارشناس مسایل اقتصادی : « مطمینا مرتبط شدن بانک جهانی با ایران متضمن هزینه‌های سیاسی است ، چرا‌که کنگره می‌تواند واکنشی بسیار منفی به این موضوع نشان بدهد . » 
المانیتور : بی‌اعتمادی ایران به روسیه درباره سوریه ، اتحاد دو کشور را به کدام سمت می‌برد ؟ 
. 
به نوشته المانیتور ، اهداف روسیه و ایران در سوریه و بهایی که برای آن می‌پردازند بسیار متفاوت است . 
المانیتور : بی‌اعتمادی ایران به روسیه درباره سوریه ، اتحاد دو کشور را به کدام سمت می‌برد ؟ 
. 
به گزارش گروه بین‌الملل باشگاه خبرنگاران جوان ؛ پایگاه اینترنتی المانیتور در گزارشی نوشت : 10 ژوییه ( 21 خرداد ) تهران میزبان وزرای دفاع روسیه و سوریه بود . 
هدف از این دیدار رایزنی در خصوص مسیله مبارزه با تروریسم اعلام شد . 
این بار بر خلاف دیدارهای گذشته ، ایران بود که محورهای سیاسی این جلسه را تعیین کرد . 
سه طرف در این دیدار تاکید کردند تا زمان ریشه‌کنی تروریسم به عملیات نظامی به خصوص در سوریه ادامه خواهند داد . 
« حسین دهقان ، » وزیر دفاع ایران ، از تمایل تهران برای تداوم کمک نظامی به سوریه خبر داد . 
او همچنین نسبت به احتمال دسترسی گروه تروریستی داعش به سلاح‌های اتمی ابراز نگرانی کرد . 
بنابر این گزارش ، دهقان در خصوص توافق ترک مخاصمه در سوریه گفت : « آتش‌بسی مطمین که منتهی به افزایش توان تروریست‌ها نشود ، همان چیزی است که خواستار آن هستیم . 
» او این سخنان را در اشاره به حمله 7 مه ( 18 اردیبهشت ) ایتلاف معارضان مسلح سوری موسوم به « جیش الفتح » به منطقه « خان طومان » و در نتیجه آن کشته شدن 13 نظامی ایرانی و اسارت چندین نفر بیان کرد . 
به ادعای این گزارش ، بر اثر این حمله همچنین به نیروهای ویژه ایران صدمات شدیدی وارد شد . 
حادثه مذکور را می‌توان بزرگترین حمله به نیروهای ایرانی در سوریه به شمار آورد . 
در ادامه این گزارش ادعا شده است : از آن زمان بسیاری از کارشناسان سپاه پاسداران ایران که پیش از آن از حضور نظامی روسیه در سوریه استقبال کرده بودند ، نگرانی‌هایی را در خصوص اهداف مسکو از جنگ در کنار نیروهای ایرانی ، لبنانی و سوری مطرح کردند . 
این کارشناسان معتقدند دلیل ندارد که روسیه تنها برای کمک به ایران در رسیدن به اهدافش ، خود را به زحمت بیاندازد و به احتمال زیاد مسکو در سوریه به صورت پنهانی مقاصد خود را دنبال می‌کند . 
به ادعای نگارنده این گزارش ، رسانه‌های ایران نیز به‌یکباره تغییر جهت دادند و فضای سکوت و تردید در خصوص حضور روسیه در سوریه بر آن‌ها حاکم شد . 
علاوه بر این مسیله خطوط زمینی ارسال سلاح برای عراق و لبنان از طرف ایران که در‌واقع مهمترین هدف استراتژیک تهران از حضور در سوریه به شمار می‌رود به‌طور تقریبی مسدود شده است . 
در ادامه نیز ادعا شده است : از سال 2011 بدون در نظر گرفتن هزینه‌های سیاسی و انسانی ، تهران حدود 9 تا 15 میلیارد دلار برای رسیدن به این هدف خرج کرده است . 
در دو ماه گذشته چند تحول سیاسی و میدانی ایران را نسبت به شریک استراتژیک خود بدبین‌تر کرده است . 
یکی از این تحولات ، توافقی مخفی است که بنابر گزارش‌ها میان روسیه و آمریکا درباره معارضان سوری انجام شده است . 
بنابر همین توافق ، روسیه با آتش‌بس ، بدون مشورت با ایران موافقت کرده است . 
علاوه بر این ، مسکو موافقت کرده است به‌طور موقت حملات هوایی خود را علیه جبهه النصره متوقف کند . 
به ادعای این گزارش ، در دیدار وزرای دفاع سه کشور ایران قصد داشت به شرکای خود بفهماند همچنان اصلی‌ترین بازیگر جنگ سوریه است و به‌خاطر اسد یا پوتین از مواضع خود کوتاه نخواهد آمد . 
نکته قابل‌توجه دیگر این است که هماهنگی میان تهران و دمشق در مقایسه با مسکو و دمشق بسیار بیشتر شده است . 
دلیل این مسیله تردید مشابهی است که در اسد درباره اهداف روسیه ایجاد شده است . 
رییس جمهور سوریه در پیامی به همتای روس خود تاکید کرد : ما به چیزی کمتر از پیروزی کامل در حلب رضایت نمی‌دهیم . 
مسکو می‌داند که بدون همکاری با تهران و دمشق نمی‌تواند بازی را در سوریه به اتمام برساند . 
به همین خاطر نیز وزیر دفاع این کشور به تهران برای شرکت در این جلسه سفر کرد . 
بنابر اعلام یک منبع ایرانی که تمایلی به فاش شدن نامش نداشت ، « سرگیی شویگو ، » وزیر دفاع روسیه ، در سفر به تهران نسبت به حادثه خان طومان و بی‌اطلاعی تهران از آتش‌بس حلب ابراز تاسف کرد . 
او همچنین تاکید کرد روسیه متعهد به همکاری با ایران در تمام زمینه‌های سیاسی و نظامی است . 
به ادعای المانیتور ، گرچه اعلام تعهد اخیر روسیه در شرایط کنونی تهران را به اهداف نظامی خود نزدیک می‌کند ، این مسیله نمی‌تواند اختلافات مسکو و تهران در خصوص سوریه را در بازه زمانی طولانی حل کند . 
تفاوت میزان بهایی که هر یک از دو طرف باید در سوریه بپردازد بیشتر از آن است که منتهی به توافقی طولانی میان آن‌ها شود . 
بزرگترین هدف روسیه از مداخله نظامی در سوریه ، حفظ دولتی وابسته به خود برای دسترسی به شهرهای بندری سوریه در شرق مدیترانه است . 
از طرف دیگر ایران به سوریه و مناطق جنوبی این کشور نیاز دارد تا از حزب‌الله لبنان حمایت کند . 
طبیعی است در صورتی که روسیه به اهدافش در سوریه دست یابد ، دیگر به‌دنبال حفظ شرایط کنونی نباشد . 
در پایان این گزارش ادعا شده است : بنابراین ایران چاره‌ای ندارد جز این که به همکاری کوتاه‌مدت با روسیه ادامه دهد . 
اما در بازه طولانی تهران باید یا با تمام قوا وارد جنگ سوریه شود یا از اهدافش تا اندازه‌ای کوتاه بیاید . 
در حال حاضر انتخاب میان این دو گزینه به مبحث داغی میان مقامات ایران تبدیل شده است . 
تک تیراندازان داعش 15 کودک را در موصل کشتند / 2 انفجار در بغداد 
به گزارش خبرگزاری مهر به نقل از العهد ، گروه تروریستی تکفیری داعش که از مقابله با نیروهای امنیتی عراق در موصل عاجز است ، برای جبران شکست‌های خود از کودکان انتقام می‌گیرد . 
در همین راستا ، یک منبع امنیتی عراقی در موصل اعلام کرد : تک تیراندازان داعش 15 کودک از خانواده‌های آواره شهر موصل را که به سمت نیروهای امنیتی عراق در حرکت بودند ، هدف قرار داده و کشتند . 
تروریست‌های داعش از طریق هدف قرار دادن کودکان و قرار دادن بمب در مسیر آوارگان از فرار آنها از شهر موصل جلوگیری کرده و از مردم به عنوان سپر انسانی در برابر نیروهای عراقی استفاده می‌کنند . 
در همین زمینه سازمان ملل نیز هشدار داد که حدود نیم میلیون عراقی در موصل از کمبود آب آشامیدنی سالم رنج می‌برند و این امر پیامدهای فاجعه باری برای کودکان ، زنان و خانواده‌ها دارد . 
از سوی دیگر فرماندهی عملیات بغداد نیز از زخمی شدن شماری از شهروندان این کشور به دلیل وقوع 2 انفجار متوالی در منطقه صدر در شرق بغداد و منطقه باب الشیخ در مرکز بغداد پایتخت عراق خبر داد . 
شگفت‌انگیزترین جراحی‌های پزشکی 2016 
پایگاه خبری تحلیلی انتخاب ( Entekhab.ir ) : به گزارش ایرنا از مدیکال ساینس ، در میان تمام جراحی‌های صورت گرفته در سال 2016 میلادی ، چهار مورد از نظر پزشکان به عنوان برترین دستاوردهای این علم انتخاب شده‌اند که در ادامه بیان می‌شوند .* ایمپلنت مغزی امکان برقراری ارتباط را در اختیار بیمار مبتلا به ALS قرار داد بیماری ALS ( اسکلروز آمیوتروفیک جانبی ) یک بیماری عصبی پیشرونده است که سبب زوال تدریجی سلول‌های عصبی می‌شود و توانایی حرکتی بیمار را سلب می‌کند . 
سالانه حدود شش هزار و 400 آمریکایی با این بیماری تشخیص داده می‌شوند . 
شیوه مقابله با این بیماری با اختراع یک ایمپلنت دگرگون شد . 
محققان با استفاده از یک عمل جراحی پیچیده ایمپلنت را در جمجمه بیمار جاسازی کردند . 
ایمپلنت مجهز به چند کاوشگر ( probe ) است که به دستگاهی که زیر پوست ناحیه سینه بیمار کار گذاشته شده ، متصل می‌شود و اطلاعات را به تبلت نصب شده روی صندلی چرخدار بیمار ارسال می‌کند و به‌این‌ترتیب افکار بیمار روی تبلت نمایش داده می‌شود و از این طریق مهارت‌های ارتباطی بیمار مجددا برقرار می‌شود . 
گزارش کامل این دستاورد در پایگاه خبری سی ان ان وجود دارد . 
* اصلاح ژنتیکی جنین انسان می‌توان سال 2016 را سال تحول در علم ژنتیک نامید . 
اصلاح ژنتیکی جنین انسان یکی از مهمترین دستاوردهای این رشته در سال جاری است . 
محققان به کمک دستگاهی به‌نام CRISPR-Cas9 ، موفق به اصلاح ژنتیکی جنین سالم شدند . 
گرچه به این جنین آزمایشگاهی اجازه رشد داده نشد ، ولی امید است در آینده‌ای نزدیک با استفاده از این روش بتوان بسیاری از بیماری‌های ژنتیکی را در دوران جنینی پایان داد . 
گزارش کامل این دستاورد در پایگاه NPR وجود دارد . 
* جفت مصنوعی 
وجود جفت برای رشد و بقای جنین ضروری است و معمولا زمانی که مشکلی در جفت بوجود آید ، بقای جنین با مشکل مواجه می‌شود . 
محققان در ماه می سال 2016 میلادی با استفاده از جفت مصنوعی موفق به بقای یک هفته‌ای یک بره زودرس شدند . 
این روش هنوز در انسان آزمایش نشده است ؛ ولی امید می‌رود در آینده‌ای نزدیک مشکلات مرتبط با جفت را حل کند . 
* اولین جراحی رباتیک در ماه سپتامبر سال جاری میلادی ، اولین جراحی کاملا رباتیک در چشم بیمار انجام شد . 
بیمار یک مرد 70 ساله بود که باید غشای شبکیه چشمش برداشته می‌شد . 
محققان دانشگاه آکسفورد بر این باورند که با استفاده از این روش می‌توان با استفاده از سلول‌های بنیادی و ژن‌درمانی ، مشکلات شبکیه را با دقت بالایی حل کرد . 
رایزنی بانک‌های مرکزی ایران و هند درباره بدهی نفتی 
معاون آسیا و اقیانوسیه وزارت خارجه با اشاره به رایزنی بانک‌های مرکزی ایران و هند درباره بدهی نفتی این کشور و مذاکرات انجام شده در مورد دریافت قسط سوم این بدهی ، از سفر رئیس جمهور اندونزی به تهران در سال جاری میلادی خبر داد . 
ابراهیم رحیم‌پور معاون آسیا و اقیانوسیه وزارت خارجه کشورمان در حاشیه مراسم روز ملی جمهوری آذربایجان در تهران در گفت‌وگو با خبرنگار گروه سیاست خارجی خبرگزاری فارس درباره لغو روادید اتباع ایرانی برای سفر به آذربایجان با بیان اینکه ما عملا مشکلی برای صدور روادید نداریم و تاکنون موردی که روادید برای ایرانیان در سفارت آذربایجان صادر نشده باشد را نداشتیم ، عنوان کرد : مرزنشینان در نخجوان و همچنین مرزنشینان ایرانی در منطقه ارس در حال حاضر بدون روادید تردد می‌کنند و تردد برای بقیه ایرانیان به‌سهولت انجام می‌شود . 
معاون وزیر خارجه ادامه داد : در همین نوروز امسال تعداد زیادی از ایرانیان به باکو سفر کردند و از این جهت ما با مشکلی مواجه نیستیم ، اما 2 طرف در حال بررسی این موضوع هستند و به‌موقع اعلام خواهد شد . 
سفیر جمهوری آذربایجان نیز در خصوص لغو روادید برای سفر ایرانیان به این کشور گفت که این موضوع در دستور کار است و در آینده رفت و آمدهای دو کشور ساده‌تر می‌شود و زمانی‌که کار انجام شود نتیجه را اعلام می‌کنیم . 
معاون وزیر خارجه کشورمان درباره برخی اخبار مطرح شده مبنی بر جایگزینی جواد جهانگیرزاده نماینده سابق ارومیه در مجلس به جای محسن پاک آیین سفیر ایران در باکو گفت : اصلا چنین موضوعی مطرح نیست . 
رحیم‌پور همچنین با بیان اینکه برخی از مقامات آسیایی قرار است به ایران سفر کنند ، عنوان کرد : وزیر خارجه فعلا سفری به کشورهای آسیایی در دستورکار ندارد . 
معاون آسیا و اقیانوسیه وزارت خارجه در ادامه گفت‌وگو با فارس به سفر رئیس جمهور اندونزی و نخست وزیر ژاپن به ایران اشاره کرد و گفت : سفر رئیس جمهور اندونزی به ایران در سال جاری میلادی ( 2016 ) انجام می‌شود . 
وی بار دیگر عنوان کرد که شینزو آبه نخست وزیر ژاپن شهریور ماه به تهران سفر می‌کند ولی تاریخ دقیقی در این زمینه ارائه نکرد . 
رحیم‌پور همچنین درباره پرداخت بقیه بدهی نفتی هند به ایران گفت : این موضوع در دست بانک مرکزی است و جزییات این موضوع را بانک مرکزی 2 کشور با هم رایزنی می‌کنند . 
رحیم‌پور گفت : صحبت‌هایی در خصوص دریافت قسط سوم بدهی نفتی هند به ایران انجام شده و به‌مرور کار در حال انجام است . 
انتهای پیام / 
تست قند و فشار خون رایگان 400 هزار مسافر 
رئیس سازمان جوانان هلال‌احمر از انجام تست قند و فشار خون رایگان حدود 400 هزار مسافر طی نوروز امسال خبر داد و گفت : طرح ملی ایمنی و سلامت مسافران نوروزی با حضور 20 هزار جوان داوطلب و در قالب یک هزار پایگاه ثابت و سیار اجرا شد . 
به گزارش خبرنگار بهداشت و درمان خبرگزاری فارس ، مسعود حبیبی در نشست خبری که به منظور ارائه خدمات انجام‌گرفته در ایام نوروز برگزار شد ، اظهار داشت : شانزدهمین طرح ملی ایمنی و سلامت مسافران نوروزی با ارائه خدمت به حدود 5 میلیون مسافر کار خود را به پایان رساند و این کار به منظور فرهنگ‌سازی و آگاهی‌بخشی به مسافران نوروزی از 26 اسفند تا 14 فروردین اجرایی شد . 
وی با بیان اینکه این طرح بشردوستانه بود و هر ساله با حضور 20 هزار جوان داوطلب هلال احمری در قالب یک هزار پایگاه ثابت و سیار اجرا می‌شود ، افزود : این پایگاه‌ها در مبادی خروجی و ورودی شهرها و یا در قالب سامانه حرکت‌های امدادی به شهروندان و مسافران نوروزی ارائه می‌شود . 
رئیس سازمان جوانان هلال‌احمر در مورد ارائه خدمات سلامت عنوان کرد : در این بخش بروشورهایی با توصیه سلامت در سفر که با همکاری دانشگاه علوم پزشکی تهران تهیه شده بود توزیع و با همکاری ستاد مبارزه با مواد مخدر بروشور‌هایی درباره پیشگیری از اعتیاد تهیه و در بین شهروندان توزیع شد . 
حبیبی با اشاره به انجام کنترل قند و فشار خون رایگان به مسافران نوروزی ، اظهار داشت : 389 هزار و 93 نفر از این تست بهره‌مند شدند و بیش از 4 میلیون و 814 هزار نفر نیز به پست‌های ثابت و سیار هلال‌احمر مراجعه کردند . 
وی با اشاره به اینکه 231 هزار و 263 نفر به خیمه‌های نماز معرفی کرده و 316 هزار و 42 نفر از فضای دوستدار کودک بهره‌مند شدند ، افزود : 5 میلیون و 941 هزار و 852 بروشور نقشه امدادی ، کتاب و سی‌دی میان مسافران توزیع شده و استان‌های مازندران ، آذربایجان غربی ، فارس و خراسان رضوی بیشترین میزان مراجعه را به پایگاه‌های جوانان به خود اختصاص دادند . 
رئیس سازمان جوانان هلال‌احمر به فعالیت پایگاه‌های اطلاع‌رسانی سازمان جوانان در طرح نوروزی اشاره کرد و گفت : بیش از 2500 پیام توسط کانال تلگرامی سازمان جوانان هلال‌احمر منتشر و بیش از 50 موضوع پیامک نیز توسط سامانه پیامکی برای مشترکان ارسال شده است . 
حبیبی به کمپین نه به تصادفات جاده‌ای اشاره کرد و اظهار داشت : این کمین با هدف کاهش و پیشگیری از تصادفات و حساس‌سازی آحاد مردم درباره تبعات اجتماعی و اقتصادی تصادفات راه‌اندازی شد و خوشبختانه با همراهی بسیار خوب مسئولان ، نمایندگان مجلس ، استانداران و مردم کار خود را ادامه داد . 
وی با بیان اینکه هدف از اجرای این کمپین تغییر رفتار در نحوه رانندگی بود تا شاهد کاهش تلفات جاده‌ای باشیم افزود : سازمان جوانان با این کار تلاش کرد از طریق فرهنگ‌سازی جهت رعایت آیین‌نامه و قوانین راهنمایی و رانندگی در کشور کاهش مشهودی به وجود آید که خوشبختانه ضمن کاهش تصادفات کاهش فوت شدگان نیز اتفاق افتاد . 
رئیس سازمان جوانان هلال‌احمر خاطرنشان کرد : برنامه‌های آموزشی سازمان جوانان در جهت فرهنگ‌سازی صحیح رانندگی در طول سال ادامه دارد و تصادفات که یکی از مهمترین دغدغه‌های مسئولان است برحسب وظیفه و تعهد سازمان جوانان پیگیری خواهد شد . 
انتهای پیام / 
دقت و کیفیت در اجرای پروژه‌های شهری نباید فدای سرعت شود 
امام‌جمعه قم گفت : نباید دقت کار را فدای سرعت کرد ، بلکه باید پروژه‌های شهری محکم ، خوب و با استحکام قوی احداث شود تا آیندگان هم از این پروژه‌ها استفاده کنند . 
به گزارش خبرگزاری فارس از قم به نقل از مرکز خبر حوزه ، آیت‌الله سیدهاشم حسینی بوشهری در دیدار مدیران پروژه متروی قم که در دفتر مدیر حوزه‌های علمیه برگزار شد ، اظهار کرد : باید به‌خاطر تلاشی که برای عمران و آبادی شهر می‌کنید ، خدا قوت بگویم و از این همه تلاش و خدمت تشکر و قدردانی کنم . 
وی اضافه کرد : در آموزه‌های دینی ما نامه حضرت علی (ع) به مالک اشتر است که به عنوان عهدنامه مالک و دستورالعمل مدیریتی مطرح است ؛ حضرت در این نامه چند دستورالعمل کلیدی فرمودند و یکی از آنها این است ، ای مالک ، مالیات‌هایی که مردم باید بدهند را دریافت کن ، زیرا مردم باید در آبادانی شهر نقش داشته باشند . 
امام‌جمعه قم تصریح کرد : کمک‌های مردم می‌تواند نقش کلیدی در آبادانی و زیبایی شهر داشته باشد و مردم هم لازم است در این‌گونه کارها که برای آبادانی شهر است ، شرکت کنند . 
عضو خبرگان رهبری با بیان اینکه هر کشوری ممکن است دشمنانی داشته باشد ، افزود : یکی دیگر از دستورالعمل‌ها به مالک ، این بوده که ممکن است دشمن به کشور مصر طمع کند ، وظیفه شما این است بنیه دفاع را به‌حدی بالا ببری که دشمن قصد طمع نکند و امروز کشور دارای ساختار دفاعی خوبی است و توانسته در مسائل دفاعی قدم‌های خوب و مثبتی بردارد این پیشرفت قطعا دشمن را هم مایوس خواهد کرد . 
حسینی بوشهری خاطرنشان کرد : دستورالعمل سوم مدیریتی حضرت این بود که هر جامعه نیاز به انقلاب فرهنگی دارد و باید ارزش‌های اسلامی رشد کند و مردم با فرهنگ دینی آشنا شوند . 
وی افزود : حضرت می‌فرمایند ، مالیات جمع‌آوری کن و کار فرهنگی انجام بده و بنیه دفاعی را محکم کن و مردم در امور فرهنگی و آبادانی شهر شرکت کنند تا جامعه از هر لحاظ سالم باشد و مسئولان هم نباید تک‌بعدی حرکت کنند ، باید در همه ابعاد عمرانی شهر خدمات رفاهی و آبادانی تلاش شود . 
امام‌جمعه قم ادامه داد : به همه مسئولان می‌گویم باید سعی کرد کارهای ناتمام شهر و پروژه‌های ناتمام را به پایان رسانید ؛ قبل از اینکه پروژه دیگری شروع شود این کار چند خاصیت دارد . 
یکی از این خصوصیات این است که ظاهر شهر زیبا می‌شود و فایده دوم این است که هر قدر پروژه‌های ناتمام در جلوی چشم مردم نباشد ، بهتر است ، پروژه‌ها به اتمام رسیده و مردم را امیدوار می‌کند . 
حسینی بوشهری گفت : نباید دقت کار را فدای سرعت کرد ، بلکه باید پروژه‌های محکم ، خوب و با استحکام قوی احداث شود تا آیندگان هم از این پروژه‌ها استفاده کنند . 
انتهای پیام / 2258 / ز 
تجلیل از حسام‌الدین سراج در « سوگ ساز » 
به گزارش ایسنا ، این پوئم سمفونی با نوازندگی بیش از 65 نفر از هنرمندان و حضور مهیار شادروان و محمد هاشم احمد وند به عنوان خوانندگان قطعات این سمفونی شکل‌گرفته است . 
سعید اردیانی آهنگساز و رهبر ارکستر درباره این پوئم سمفونی توضیح داد : این پوئم سمفونی در قالب 9 قطعه است که تلاش کرده‌ام هر قطعه براساس نوحه‌ها و تعزیه‌های شهرستان‌های مختلف باشد و در نهایت هر قطعه اختصاص به یکی از بزرگان کربلا دارد که شامل قطعات کاروان عشق ( کاروان امام حسین (ع) ، سفیر عشق ( مسلم بن عقیل ) ، دو یاس کوچک ( طفلان مسلم ) ، حر ( اندیشه ، توبه ، شهادت ) شش‌ماهه سرباز ( حضرت علی اصغر ع )، یوسف لیلا ( حضرت علی اکبر ع )، شاه شمشاد‌قدان ( حضرت عباس سلام‌الله‌علیه )، هنگامه محشر ( حضرت عباس ع )، باز این چه شورش است ( شام غریبان و کاروان اسرا ) است . 
او با بیان اینکه تلاش شده است که با کمک آواز و کلام محتوای هر قطعه را به مخاطب منتقل کنیم ، توضیحات خود را اینگونه تکمیل کرد : تنها تعداد محدودی از سازهای این سمفونی سازهای زهی غربی است و مابقی سازها ، سازهای ایرانی است . 
این آهنگساز و رهبر ارکستر خاطرنشان کرد : در تلاش هستیم تا این پوئم سمفونی را برای روز اربعین در مرز مهران برای زائران اباعبدالله الحسین اجرا کنیم و همچنین در تلاش هستیم تا این پوئم سمفونی را به جهان اسلام نیز معرفی کنیم . 
به گزارش ایسنا به نقل از روابط عمومی برج میلاد تهران ، « پوئم سمفونی » سوگ ساز در دو شب 10 و 11 آبان‌ماه اجرا می‌شود که در نخستین اجرای این سمفونی حسام‌الدین سراج به همراه مدیرعامل برج میلاد تهران به تماشای این سمفونی نشستند . 
علی درویش‌پور در پایان اجرای شب نخست این پوئم سمفونی ضمن تقدیر از حسام‌الدین سراج خواننده موسیقی سنتی گفت : برج میلاد نماد مجسم ایرانی است و ایرانی ایستاده و امروز بسیار خوشحالیم که در یادمان ملی ایرانیان میزبان گروه‌های هنرمندان برای اجرای سومین سوگواره خیمه‌ها و نجواها هستیم . 
وی ادامه داد : واقعه کربلا ستون اصلی و نگهدارنده فرهنگ تشیع و فرهنگ ایرانی - اسلامی است و ما در برج میلاد با همین نگاه و اندیشه به استقبال سومین سوگواره خیمه‌ها و نجواها می‌رویم . 
درویش‌پور تصریح کرد : در سوگواره « خیمه‌ها و نجواها » تلاش شده است که با بهره‌گیری از هنرهای مختلف همچون هنرهای تجسمی ، موسیقی ، تئاتر و سینما فرهنگ عاشورایی را تا پایان ماه صفر به شهروندان و مخاطبان منتقل کنیم که اجرای سمفونی « سوگ ساز » نخستین برنامه ما در این سوگواره بود . 
انتهای پیام 
ماهنشان مهد تمدن ماد و یادگار آریایی‌ها شهرستان ماهنشان واقع در استان زنجان مهد تمدن مادها است ، منطقه‌ای که با داشتن مناظر و پدیده‌های بکر طبیعی یکی از مناطق مهم استان برای توسعه گردشگری است . 
به گزارش خبرگزاری فارس از زنجان ، شهرستان ماهنشان یکی از بکرترین و زیباترین مناطق استان زنجان به شمار می‌رود که جاذبه‌های طبیعی و تاریخی موجود در این سرزمین کهنسال آن را به مناطق شاخص استان تبدیل کرده است . 
وجود دریاچه طبیعی از‌جمله دریاچه پری ، رودخانه‌های متعدد دایمی و فصلی ، کوه‌ها ، چشمه‌ها ، باغ‌ها و کشتزارهای زیبا و دیدنی از جاذبه‌های طبیعی این شهرستان است . 
کوه‌های رنگی ماهنشان 
وجود جاذبههای تاریخی در شهرستان ماهنشان ، حکایت از تاریخ و پیشینه تاریخی این منطقه دارد که بیش از پیش بر اهمیت این منطقه در زمینه گردشگری افزوده است . 
کاروانسرای سرچم ، یاستی قلعه ، قلعه باستانی بهستان ، قلعه ارزخوران و . 
. 
. 
از‌جمله مهمترین جاذبه‌های تاریخی شهرستان ماهنشان به شمار می‌روند که هر یک از آنها گویای فرهنگ ساکنین دوره خود هستند . 
علاوه بر اینکه جاذبه‌های تاریخی یکی از عوامل ورود گردشگر به هر نقطه‌ای محسوب می‌شود اما جاذبه‌های طبیعی همواره در فصول گرم سال گردشگران زیادی را به خود جذب می‌کنند . 
دریاچه پری ( ماهنشان ) 
* دریاچه پری زیباترین دریاچه ماهنشان 
دریاچه پری در دهستان اوریاد شهرستان ماهنشان قرار دارد که یکی از بهترین جاذبه‌های طبیعی شهرستان به شمار میرود ، این دریاچه با نام « خندقلو » نیز شهرت دارد . 
این دریاچه کوچک اما زیبا در طول سال طبیعت گردان را به جلب و جذب کرده و از مناطق ارزشمند استان زنجان برای توسعه گردشگری است . 
* دودکش جن یا هودوی شهرستان ماهنشان 
دودکش جن یا هودو یکی از مهم‌ترین جاذبه‌های طبیعی شهرستان ماهنشان محسوب می‌شود که سالانه علاقمندان زیادی را به خود جذب کرده و گردشگران بسیاری از این آثار بازدید می‌کنند . 
این دودکش که سخنان زیادی توسط محلی‌ها درباره آن گفته می‌شود به گونه‌ای که برخی از بومی‌ها به این اشکال طبیعی و کم‌نظیر تخت دیو نیز عنوان می‌دهند . 
حیات وحش ماهنشان 
* انگوران سرشار از جاذبه‌هایی در قالب حیات وحش 
وجود گونه‌های شاخص گیاهی در منطقه حفاظت شده انگوران و رودهای خروشانی چون قزل اوزن این منطقه را به یک نقطه شاخص گردشگری در استان تبدیل کرده است . 
رود قزل اوزن و رودهای دیگر آن شامل انگوران چای ، دندی ، علم کندی ، کاکا ، حلب ، اله لو ، قلعه چای ، پری چای ، گور گور چای است که چشم بیننده را هر یک به نوعی به خود خیره می‌سازد . 
بال قیز ، دونقوزدره سی ، سونااولن ، درویشلردامی ، ساری چمن ، اوجاقلو ، سولی کان ، آقبلاغ ، ایستی بلاغ گلابلو ، اپراق ، کشخان ، شور دره گرده از دره‌های معروف این منطقه به شمار می‌رود . 
* وجود 20 قلعه تاریخی در شهرستان ماهنشان 
شهرستان ماهنشان 20 قلعه دارد که قلعه بهستان مهم‌ترین آنها محسوب می‌شود . 
قلعه بهستان ماهنشان یکی از زیباترین آثار باستانی این شهرستان است که در فهرست آثار ملی نیز به‌ثبت‌رسیده است . 
این قلعه ، دژ یا قلعه‌ای صخره‌ای است که با کندن کوه احداث شده و به منظور دیده‌بانی از برج‌های آن استفاده می‌شد . 
قلعه بهستان ماهنشان 
* قلعه قشلاق نمادی از فرهنگ اشکانی 
قلعه قشلاق با قدمت بیش از 2 هزار سال ، در فهرست آثار ملی کشور ثبت شده است ، این قلعه یک قلعه شهر است که 42 هکتار وسعت دارد . 
یافتههای سفالی ، وسعت قلعه و محل قرارگیری قلعه ، نشان‌دهنده این است که قلعه قشلاق یکی از مراکز مهم دوران اشکانی در زنجان بوده است . 
انتهای پیام / 73006 / ک 40 / 
واکنش مدیرعامل استقلال به حضور رفیعی در پرسپولیس 
مدیرعامل باشگاه استقلال می‌گوید : سروش رفیعی از ابتدا هم اعلام کرد نمی‌تواند به استقلال بیاید . 
به گزارش تابناک ورزشی ، رضا افتخاری مدیرعامل باشگاه استقلال امروز در حاشیه تمرین این تیم در خصوص حضور سرشو رفیعی در پرسپولیس گفت : درباره رفیعی هم باید بگویم که او بازیکن آزاد بود و از همان ابتدا گفت که به استقلال نمی‌آید و می‌خواهد به پرسپولیس برود . 
وی افزود : این حرف را خودم به قلعه نویی زدم و از او سوال کردم که چرا فکر می‌کنید رفیعی دلش با ما نیست و دل او کجاست که قلعه نویی گفت دل رفیعی با پرسپولیس است . 
ما به‌دنبال کسی هستیم که دلش با استقلال باشد و استقلالی . 
بعد از او سراغ رحیم زهیوی رفتم و با او صحبت کردم حتی او را به دفتر شخصی خودم بردم و کاملا با این بازیکن توافق کردیم و او صورت من‌را بوسید و رفت اما وقتی می‌خواست رضایتنامه بگیرد خوزستانی‌ها به او رضایتنامه ندادند . 
او بندی در قراردادش داشت که فقط می‌تومانست به تیمهای خارجی برود و با استفاده از همین بند از استقلال خوزستان فرار کرد ! 
غفوری فرد : تلاش می‌کنم تا نشان لیاقت را برای آقای پورحیدری بگیرم 
پایگاه خبری تحلیلی انتخاب ( Entekhab.ir ) : رییس سابق سازمان تربیت بدنی می‌گوید تلاش می‌کند تا نشان لیاقت کشوری را برای منصور پورحیدری مهیا کند . 
حسن غفوری فرد در حاشیه مراسم بزرگداشت منصور پورحیدری گفت : 
این مراسم به ابتکار آقایان اولیایی و آقامحمدی برگزار شده است . 
هفته گذشته 
به من گفتند که به این مراسم بیایم و من هم آمدم . 
خدمات آقای پورحیدری به 
فوتبال کشور پوشیده نیست . 
چه زمانی‌که بنده در سازمان تربیت بدنی بودم و 
ایشان را همان موقع خیلی بیش از پیش شناختم . 
وی افزود : آخرین قهرمانی استقلال 
در آسیا با همت آقای پورحیدری به‌دست‌آمده است . 
متاسفانه تیمی مثل پاس به 
سرنوشت بدی دچار شد ولی استقلال همچنان از تیم‌های بزرگ کشور است . 
رییس سابق سازمان تربیت بدنی در 
پایان افزود : برنامه خوبی را شاهد بودیم و امیدواریم بتوانیم از خدمات آقای 
پورحیدری تشکر کنیم و نشان لیاقت را برای ایشان بگیریم . 
در حالی که 
خبرنگاران همچنان سوالاتی دیگری از غفوری فرد داشتند ، کاظم اولیایی مانع از 
ادامه مصاحبه شد و گفت که او به ملاقات پورحیدری می‌رود و نمی‌تواند بیش 
از این به سوالات پاسخ بدهد . 
احتمال طوفان و تندباد شدید برای امروز تهران 
پایگاه خبری تحلیلی انتخاب ( Entekhab.ir ) : سازمان هواشناسی کشور از احتمال طوفان و تندباد شدید در تهران خبر داد و گفت : هموطنان در استان‌های تهران ، البرز ، قزوین ، گیلان ، مازندران ، گلستان ، خراسان شمالی و شمال سمنان مراقب خطر سیلاب و بارش‌های باران شدید باشند . 
به گزارش تسینم ، امین حسین نقشینه کارشناس سازمان هواشناسی کشور اظهار داشت : سامانه بارشی شمالی که از روز گذشته در حال گذر از کشور ما می‌باشد موجب بروز بارش‌های باران و تند باد شده و این شرایط امروز ( جمعه ) و فردا ( شنبه ) در مناطقی از شمال ، مرکز و شرق کشورمان به وجود می‌آید . 
وی ادامه داد : طی 24 ساعت آینده بارش‌های در سواحل شمالی و شمال کشور رخ می‌دهد و گستره بارش‌ها تا 48 ساعت آینده به سمت شمال شرق و شرق کشور کشیده می‌شود که انتظار رعد‌و‌برق و بارش‌های رگباری برای این مناطق و دامنه‌های البرز پیش بینی می‌شود . 
این کارشناس سازمان هواشناسی کشور شدت بارش‌های برای ساعات آینده امروز ( جمعه ) را در استان‌های تهران ، البرز ، قزوین ، گیلان ، مازندران ، گلستان ، خراسان شمالی و شمال سمنان دانست و گفت که این شرایط رفته‌رفته در 24 ساعت آینده فقط در مناطق خراسمان شمالی ، خراسان رضوی ، مازندران ، شمال شرق تهران و سواحل دریای خزر باقی می‌ماند و در روز یکشنبه از شدت بارش‌ها در کشورمان کاسته شده و اکثر مناطق آسمانی صاف و آفتابی خواهند داشت . 
نقشینه با اخطار وضعیت جوی امروز استان‌های تهران ، البرز ، قزوین ، گیلان ، مازندران ، گلستان ، خراسان شمالی و شمال سمنان ، گفت : در این استان‌ها شرایط برای وقوع سیلاب‌های ناگهانی ، صاعقه بر روی ارتفاعات ، طوفان‌های تندری ، رگبارهای موقت شدید ، تگرگ وجود دارد که این شرایط آب‌وهوایی می‌تواند موجب ایجاد تندبادهای شدید در سطح زمین شود که از تمامی هموطنان و سازمان‌های امدادی می‌خواهیم این اخطار و هشدار را در پایان هفته جدی بگیرند . 
وی در پایان وضعیت دریای خزر و خلیج فارس را طوفانی و مواج دانست و همچنین از وقوع گرد و خاک در استان‌های خوزستان و ایلام در ساعت‌های آینده خبر داد . 
فضای جامعه باید فضای تولید و کار شود 
معاون تعاون وزیر تعاون ، کار و رفاه اجتماعی با بیان اینکه فضای جامعه باید فضای تولید و کار شود ، گفت : در دوران گرایش‌ها و جناح‌های خاص باید پشتوانه نظام اسلامی بود . 
به گزارش خبرگزاری فارس از بیرجند ، سید حمید کلانتری ظهر امروز در همایش گرامی داشت روز جهانی کارگر و تجلیل از کارگران نمونه خراسان جنوبی ، اظهار داشت : کارگران با توجه به تلاش و سازندگی فضای کشور می‌توانند به رفاه کامل برسند . 
وی گفت : اگر بخواهیم تورم را کنترل کنیم به تولید آسیب‌هایی وارد می‌شود چرا‌که مبارزه توامان با رکود و تورم امکان‌پذیر نیست . 
معاون تعاون وزیر تعاون ، کار و رفاه اجتماعی با بیان اینکه در دولت یازدهم تاکنون 35 درصد کاهش نرخ تورم را داشته‌ایم ، افزود : فشار ناشی از تحریم‌ها آثار بسیار بدی را بر تولید داخلی داشته است . 
کلانتری با بیان اینکه فضای جامعه باید فضای تولید و کار شود ، تصریح کرد : در دوران گرایش‌ها و جناح‌های خاص باید پشتوانه نظام اسلامی بود . 
وی با بیان اینکه باید فضای رشد پنج‌درصدی را ایجاد کنیم ، ادامه داد : سرمایه اجتماعی اصلی‌ترین سرمایه برای رشد اقتصادی است . 
معاون تعاون وزیر تعاون ، کار و رفاه اجتماعی با بیان اینکه اتاق‌های فکر باید فعال شوند و برای رفع بیکاری تدبیر و برنامه‌ریزی شود ، خاطرنشان کرد : بیشترین نرخ بیکاری در جامعه را افراد تحصیل‌کرده تشکیل می‌دهند . 
کلانتری اظهار کرد : باید وحدت و انسجام ملی تقویت شود و نباید در کشور فضایی به وجود بیاید که سرمایه‌گذار خارجی برای سرمایه‌گذاری دچار تردید باشد بلکه باید فضای کشور تولید و کار باشد . 
وی با بیان اینکه برای تداوم تولید داخلی نیاز به توسعه بازار است و خراسان جنوبی باید 40 درصد نیاز افغانستان را تامین کند ، افزود : باید به ظرفیت توسعه صادرات مرزی و امکانات کویرنوردی و جاذبه‌های تاریخی این منطقه توجه شود تا ظرفیت اشتغال استان افزایش یابد . 
انتهای پیام / 69034 / آ 20 / 
ارسال دستورالعمل پروژه مهر سال تحصیلی 95 - 96 به گزارش خبرگزاری مهر ، علی زرافشان در خصوص پروژه مهر سال تحصیلی جدید ، افزود : دستورالعمل پروژه مهر سال 95 - 96 است و در این پروژه مثل سال‌های گذشته کارگروه‌هایی برای بخش‌های مختلف مانند نیروی انسانی ، آماده‌سازی فضا و تجهیزات و کتاب‌های درسی پیش بینی شده است . 
معاون آموزش متوسطه وزیر آموزش و پرورش ادامه داد : دستورالعمل پروژه مهر سال تحصیلی 96 - 95 ارسال شده است و در این پروژه مثل سال‌های گذشته کارگروه‌هایی برای بخش‌های مختلف مانند نیروی انسانی ، آماده‌سازی فضا و تجهیزات پیش بینی شده است . 
وی خاطرنشان کرد : امسال در پروژه مهر به دو موضوع تاکید بیشتری کرده‌ایم ، اول استقرار پایه دهم است که در سال تحصیلی جدید اتفاق می‌افتد ؛ با استقرار پایه دهم ساماندهی مجدد فضای دوره دوم متوسطه با توجه به تغییر ترکیب جمعیت دانش‌آموزی مطرح می‌شود . 
زرافشان با بیان اینکه بحث ساماندهی نیروی انسانی دچار تغییر می‌شود ، تاکید کرد : در پروژه مهر با توجه به برنامه‌هایی که آموزش و پرورش برای توسعه پیش‌دبستانی دارد ، 
نشست وین درباره سوریه به روایت تصویر 
نشست وین درباره سوریه با حضور وزرای خارجه ایران ، روسیه ، آمریکا ، فرانسه ، انگلیس ، عربستان و نماینده دبیرکل سازمان ملل در امور سوریه در وین در حال برگزاری است . 
به گزارش گروه سیاست خارجی خبرگزاری فارس ، نشست بین‌المللی گروه موسوم به دوستان سوریه ( گروه تماس ) پیش‌از‌ظهر امروز ( سه‌شنبه ) به وقت محلی در کاخ نیدراوسترایش وین در حال برگزاری است . 
این نشست یک‌روزه در راستای تلاش‌ها برای تثبیت آتش‌بس در سوریه و ادامه گفت وگوها برای برقراری صلح در سوریه برگزار شده است . 
به گزارش فارس ، وزرای خارجه ایران ، آمریکا ، آلمان ، روسیه ، فرانسه ، عربستان ، انگلیس ، استرالیا ، ترکیه ، ایتالیا ، عمان ، فدریکا موگرینی مسئول سیاست خارجی اتحادیه اروپا و استفان دی میستورا نماینده ویژه دبیرکل سازمان ملل در امور سوریه ، نبیل العربی دبیرکل اتحادیه عرب از‌جمله حاضران در این نشست یک‌روزه هستند . 
وزیر خارجه ایران که شب گذشته به همراه سید عباس عراقچی معاون امور حقوقی و بین‌المللی ، حسین امیرعبداللهیان معاون عربی و آفریقا و حسین جابری انصاری سخنگوی وزارت خارجه وارد وین شد ، در بدو ورود به وین در جمع خبرنگاران گفت : نشست گروه حمایت از سوریه فرصتی برای تاکید بر ضرورت رعایت کامل آتش‌بس است . 
رئیس دستگاه دیپلماسی جمهوری اسلامی ایران با اشاره به اینکه گروه‌های تروریستی همه سوریه ؛ کل منطقه و جامعه بین‌المللی را تهدید می‌کنند ، گفت : ضروری است با این گروه‌های تروریستی مقابله شود و اجازه نداد گروه‌ها تروریستی با استفاده از آتش‌بس اقدامات تروریستی علیه مردم سوریه را شدت بخشند . 
به گزارش فارس ، رئیس دستگاه دیپلماسی ادامه داد : فرصت ؛ فرصت مناسبی است و جمهوری اسلامی از ابتدا برای حل و فصل بحران سوریه تاکید بر راهکار گفت وگوهای سیاسی داشته است . 
ظریف افزود : بحران سوریه برخلاف تلاش برخی گروه‌های تروریستی و حامیان منطقه‌ای و بین‌المللی ، راه‌حل نظامی ندارد . 
جان کری وزیر خارجه آمریکا و سرگئی لاوروف وزیر خارجه روسیه در این نشست شرکت و ریاست نشست را مشترکا بر عهده دارند . 
انتهای پیام / 
2 زلزله گلستان را لرزاند 
مدیر کل مدیریت بحران استان گلستان گفت : با وقوع دو زلزله دیگر در چهارشنبه شب ، تعداد زلزله‌های این روز به هشت رسید و مناطقی از استان را تحت تاثیر قرار داد . 
صادق علی مقدم امشب در گفت‌وگو با خبرنگار فارس در گرگان اظهار کرد : نخستین زلزله امشب راس ساعت 19:37 در شهرستان کلاله و دومین زلزله نیز راس ساعت 21:35 در شهرستان مینودشت روی‌داده است . 
وی خاطرنشان کرد : زلزله اول امشب ، به مقیاس 2.3 ، در طول جغرافیای 55.621 و عرض جغرافیایی 37.341 و در عمق شش‌کیلومتری کلاله به وقوع پیوست . 
دبیر شورای هماهنگی مدیریت بحران استان گلستان تصریح کرد : زلزله دوم دوباره در شهرستان مینودشت و به مقیاس 2.5 ریشتر ، در طول جغرافیایی 55.819 و عرض جغرافیایی 37.051 و در عمق شش‌کیلومتری اتفاق افتاد . 
وی با اشاره به این که در طول سال زلزله‌های زیر سه ریشتر اطلاع‌رسانی نمی‌شود ، اذعان کرد : با توجه به شش زلزله امروز در استان ، اعلام وقوع این زلزله دچار اهمیت است و باید به مردم اطلاع‌رسانی شود . 
مقدم ادامه داد : امروز زلزله در سه نقطه مینودشت ، کردکوی و کلاله بود که غیر از مینودشت با هفت فقره زلزله ، سهم دو شهرستان دیگر هر کدام یک فقره زلزله بوده است . 
وی با اشاره به آخرین وضعیت شهرستان‌های دچار زلزله شده اذعان کرد : خوشبختانه گزارش خسارتی بابت این دو پدیده طبیعی دریافت‌نشده ، البته شنیده‌های حاکی از آن است که برخی از مردم مینودشت با توجه به تکرار زلزله ترجیح داده‌اند در خارج از منازل به سر برند . 
دبیر شورای هماهنگی مدیریت بحران استان گلستان با اشاره به اهمیت مقاوم‌سازی بناهای احداثی به ویژه اماکن مسکونی اضافه کرد : آموزش ، نظارت و مقابله با ساخت و سازهای غیرمجاز و نظارت شدید بر اجرای مقررات نظام مهندسی ساختمان از‌جمله موضوعاتی است که متولیان امر باید آن را مورد توجه قرار دهند . 
* لزوم توجه بهسازی و مقاوم‌سازی اماکن مسکونی در گلستان 
مقدم خاطرنشان کرد : با وجود آن‌که هزینه‌های بسیاری طی سال‌های قبل در بحث مقاوم‌سازی از سوی دولت هزینه شده و تلاش‌های بسیار ارزشمندی انجام‌گرفته اما متاسفانه به دلیل فقدان فرهنگ درست این مشکل نه تنها دراین استان بلکه در کل کشور هنوز وجود دارد و نیازمند نگاه ویژه و جدی تری است . 
وی ادامه داد : در زلزله ورزقان که چند سال قبل روی داد با وجود زمان نه‌چندان بد حادثه ، به دلیل فقدان توجه مردم این مناطق به بهسازی و مقاوم‌سازی اماکن مسکونی ، شاهد بیشترین خسارت جانی و مالی از این ناحیه بوده‌ایم که همین موضوع خود گویای اهمیت توجه به موضوع مقاوم‌سازی و بهسازی بافت‌های فرسوده است . 
به گفته وی : در گذشته استان گام‌های مناسبی در حوزه مقاوم‌سازی به وی ژه ساخت و سازهای روستایی برداشته اما همچنان موضوع بافت‌های فرسوده از دغدغه‌هایی است که شهرهای بزرگ استان با آن روبه‌رو و نیازمند کار بیشتری در این عرصه هستیم . 
مقدم با بیان اینکه زلزله و سیل تنها دغدغه‌های استان در زمینه بلایای طبیعی نیستند ، یادآور شد : متاسفانه ساختار شهر گرگان و برخی از نقاط استان به گونه‌ای است که سالیانه لغزش‌های متعددی در نقاط شهری و روستایی اتفاق می‌افتد و خساراتی را متوجه مردم استان می‌سازد . 
وی اذعان کرد : وقوع 840 لغزش طی سال‌های اخیر نشان می‌دهد که بی‌توجهی به ساخت‌و‌ساز اصولی چه آسیب‌هایی را می‌تواند به امنیت خاطر شهروندان وارد کند . 
مدیر کل مدیریت بحران استان گلستان با اشاره به سوابق زلزله در استان تصریح کرد : مروری بر سابقه تاریخی این استان نشان می‌دهد این استان از زمین‌لرزه خیزترین استان‌های کشور است 
مقدم ادامه داد : نقشه‌های لرزه‌خیزی موید آن است که این استان در معرض خطر جدی زلزله قرار دارد و باید با افزایش توان علمی مسیر را برای کاهش این خطرپذیری مهیا ساخت . 
استان گلستان ، با جمعیتی بالغ بر یک میلیون و 800 هزار نفر در شمال شرقی کشور قرار دارد و سالانه برخی بلایای طبیعی این استان شمالی را تحت تاثیر قرار می‌دهد . 
انتهای پیام / 83002 / ر 40 / 
وعده معاون روحانی برای 2 سال آینده 
پایگاه خبری تحلیلی انتخاب ( Entekhab.ir ) : معاون رئیس جمهوری و رئیس سازمان میراث فرهنگی ، صنایع دستی و گردشگری گفت : 140 هزار شغل در حوزه‌های صنایع دستی و گردشگری در 2 سال آینده در کشور ایجاد می‌شود . 
به گزارش انتخاب ، « مسعود » پنجشنبه‌شب در مراسم ' جشن مشهد ، شهر جهانی صنایع دستی گوهرسنگها ' افزود : بر اساس برنامه‌ریزی در این چارچوب 70 هزار شغل از محل سرمایه‌گذاری در بخش صنایع دستی و 70 هزار شغل از طریق سرمایه‌گذاری در بخش گردشگری ایجاد می‌شود . 
رئیس سازمان میراث فرهنگی ، صنایع دستی و گردشگری به پیشینه دیرینه جهانی بودن فرهنگ ، تمدن ، هنر و تجارت ایران اشاره و بیان کرد : صنایع دستی بجا‌مانده از هزاران سال گذشته در جای‌جای ایران که به‌مرور کشف می‌شود گویای این واقعیت است . 
وی گفت : وضعیت سنگهای قیمتی و نیمه قیمتی در طول تاریخ این سرزمین همواره درخشش خیره‌کننده داشته و همچنین بازار این سنگها پیشینه بلندی در تاریخ تجارت ، تمدن و فرهنگ ایران‌زمین دارد . 
سلطانی‌فر به انتخاب مشهد به عنوان شهر جهانی صنایع دستی گوهرسنگها اشاره و بیان کرد : مایه افتخار است که توانستیم آوازه مشهد را به برکت بارگاه ملکوتی حضرت ثامن الائمه (ع) که در جهان شهرت دیرینه دارد از جهات و ظرفیتهای دیگر مطرح کنیم . 
وی افزود : انتخاب مشهد به عنوان ' شهر جهانی گوهرسنگها ' از سوی داوران بین‌المللی نشان می‌دهد که ایران اسلامی با وجود رقبای نیرومند در این عرصه عرض اندام کرده و مدیریت جهانی هنر را در عرصه ایده‌پردازی ، طراحی و بازرگانی نمایان ساخته است . 
معاون رئیس جمهوری ادامه داد : خراسان رضوی و شهر مشهد در زمینه تولید و فراوری محصولات و تراش سنگهای قیمتی و نیمه قیمتی از ظرفیت و توانمندی بسزایی برخوردار است . 
وی گفت : این موضوع شاخص مهمی در بدست آوردن بازارهای داخلی و خارجی در این حوزه به شمار می‌رود و نقش عمده‌ای در تحقق اقتصاد مقاومتی دارد که از مهمترین دغدغه‌های مقام رهبری است . 
سلطانی‌فر افزود : این درحالی است که در گذشته حجم عظیمی از این سنگها به صورت کلی و خام با قیمت پایین از کشور خارج شده و پس از فراوری با چند صد برابر ارزش افزوده به داخل باز می‌گشت . 
وی ادامه داد : امروزه تولید و تراش سنگ در مشهد از معدن تا فراوری و رسیدن به دست مشتری به اندازه‌ای مدنظر قرار گرفته که این شهر به عنوان شهر جهانی صنایع دستی گوهرسنگها انتخاب شده است . 
رئیس سازمان میراث فرهنگی ، صنایع دستی و گردشگری گفت : پیشرفتهای حاصله در بخش صنایع دستی ایران علاوه بر راه‌اندازی هزاران کارگاه انفرادی و جمعی ظرف سه سال گذشته و افزایش قابل‌توجه صادرات باعث مطرح شدن جدی توانمندی‌های تولیدکنندگان چیره‌دست و زبده در سطح جهان شده است . 
وی به عنوان ' شهر جهانی در زمینه صنایع دستی ' برای چهار شهر ایران اشاره و بیان کرد : هم‌اینک اصفهان شهر صنایع دستی ، تبریز شهر صنایع دستی فرش ، لالجین همدان شهر جهانی سفال و مشهد شهر سنگهای قیمتی جهان هستند . 
معاون رئیس جمهوری گفت : ایران می‌تواند به یکی از مهمترین کانونهای گردشگران مسلمان و گردشگری حلال در دنیا تبدیل شود . 
منبع : ایرنا 
گزارش مبارزه با پولشویی و تامین مالی تروریسم در دوران پسابرجام بررسی شد 
هیات دولت گزارش وزارت امور اقتصادی و دارایی را در خصوص مبارزه با پولشویی و تامین مالی تروریسم در دوران پسابرجام مورد بحث و بررسی قرار داد . 
به گزارش حوزه دولت خبرگزاری فارس به نقل از پایگاه اطلاع‌رسانی ریاست جمهوری ، اعضای هیات دولت در جلسه صبح چهارشنبه خود ، با اشاره به اهمیت و اولویت مبارزه با پولشویی ، بر تقویت ساختار و جایگاه مبارزه با پولشویی و پیگیری ارتقا و بهبود وضعیت فعلی در سطح داخلی و بین‌المللی و برقراری تعامل سازنده با سایر کشورها تاکید کردند . 
بر اساس آخرین آمار مرکز اطلاعات مالی شورای عالی مبارزه با پولشویی که تا پایان سال 1394 ارایه شده ، 2 هزار و 927 گزارش در ارتباط با معاملات مشکوک به این مرکز ارسال شده که از این تعداد ، 318 پرونده به دادسرا ارسال شده است . 
در این جلسه بر تلاش برای استفاده از همه ظرفیت‌های اجرایی مبارزه با پولشویی در سطح داخلی به منظور پیشگیری از شکل‌گیری باندها و گروه‌های تبهکار سازمان‌یافته بویژه در زمینه قاچاق مواد مخدر و کالا تاکید و مقرر شد هماهنگی و اقدامات لازم برای فراهم ساختن بسترهای مورد نیاز فنی و تکنیکی فراهم شود . 
مرکز اطلاعات مالی شورای عالی مبارزه با پولشویی بر اساس اصل 49 قانون اساسی که دولت را مکلف به جلوگیری و بازگرداندن درآمدها و ثروت‌های نامشروع و غیر قانونی کرده است ؛ به بررسی ارتباطات مالی بین برخی افراد در پرونده‌های مشکوک پرداخته و گردش مالی مرتبط با این پرونده‌ها را رصد و نظارت کرده است . 
اعضای هیات دولت در ادامه این جلسه ، آیین‌نامه اجرایی یکی از مواد قانون جامع خدمات‌رسانی به ایثارگران را به تصویب رساندند . 
هیات وزیران این تصمیم را با توجه به ضرورت انتظام بخشی به رویه پرداخت شهریه دانشجویان شاهد توسط بنیاد شهید و امور ایثارگران اتخاذ کرد . 
بر این اساس ، دانشگاه‌ها و موسسات آموزش عالی موظفند با رعایت مفاد این آیین‌نامه در هر نمیسال تحصیلی نسبت به ثبت‌نام و اخذ امتحانات مشمولین بدون دریافت وجه اقدام نمایند . 
همچنین بنیاد شهید و امور ایثارگران موظف است صد در صد هزینه شهریه تحصیلی کلیه مشمولین را در وجه دانشگاه‌ها و موسسات مذکور تامین و پرداخت کند . 
انتهای پیام / 
نامه سه نماینده به روحانی : فریدون را دور کنید 3 تن از نمایندگان مجلس شورای اسلامی طی نامه‌ای به حجت‌الاسلام حسن روحانی رئیس جمهور خواستار ممانعت از ورود حسین فریدون به نهاد ریاست جمهوری شدند . 
به گزارش فارس ، این نمایندگان نقش حسین فریدون در برخی از مسائل مالی اخیر و فیش‌های نجومی را عامل این درخواست توصیف کردند . 
متن نامه نمایندگان به شرح ذیل است : آقای رئیس جمهور ! در تمامی رسانه‌های عمومی از‌جمله صدا و سیما توسط رئیس سازمان بازرسی کل کشور و دیگر منابع خبری به نقش موثر آقای حسین فریدون در فعالیت‌های غیرمجاز و نصب مدیران و بعضی از روسای بانک‌ها و . 
. 
. 
به عنوان دستیار ویژه نقش موثری اشاره شد . 
آقای رئیس جمهور ! حفظ قداست و جایگاه نهاد ریاست جمهوری و جنابعالی بیشتر از همه بر عهده این افراد نزدیک به شما است ، لذا تاکید می‌نماییم ضمن ممنوع‌الورود نمودن دستیار ویژه تان و اعلام آن به ملت ، نسبت به مسئولین نهاد ریاست جمهوری که مسائلی از این قبیل در کارنامه‌شان دارند تجدیدنظر فرمایید تا شرایط بهتری برای همکاری‌های جامعه فراهم شود . 
آقای رئیس جمهور ! اخیرا در منابع خبری معتبر و مکتوب دستیار ویژه شما با تقلید صدای جنابعالی برای پیش برد اهداف فوق‌الذکر و در واگذاری زمینه‌هایی در کیش با کمک بعضی دیگر از مدیران نهاد و اخذ حق دلالی نقش داشته است . 
حضرتعالی بنا بر این اخبار که خدمت شما هم رسیده ، ایشان ( دستیار ویژه را ) از خودتان دور نموده‌اید ولی ایشان همچنان تلاش می‌کنند در کنار شما باشد و در امور دخالت کند . 
سیدمحمدجواد ابطحی حسینعلی حاجی دلیگانی جواد کریمی قدوسی 
تدابیر لازم برای خدمات‌رسانی بهتر به زایران اربعین حسینی 
معاون سیاسی‌امنیتی استاندار ایلام گفت : مسوولان با اقدام و عمل تدابیر لازم برای خدمات‌رسانی بهتر و بیشتر به زایران اربعین حسینی را فراهم کنند . 
حسین کلانتری امروز در گفت‌وگو با خبرنگار فارس در ایلام اظهار داشت : به منظور رفع کمبودها و زیرساخت‌های مرز مهران برای تردد زایران در اربعین حسینی کمیته زیرساخت سوخت و ستاد حمل‌و‌نقل ستاد اربعین با حضور مدیرکل دفتر ترانزیت و پایانه‌های مرزی سازمان راهداری و حمل‌و‌نقل جاده‌ای کشور برگزار شد . 
معاون سیاسی‌امنیتی استاندار ایلام گفت : سال گذشته اقدامات خوبی در حوزه‌های ایجاد زیرساخت‌ها در مرز مهران صورت گرفت اما با توجه به تردد میلیونی از این مرز لازم است با اقدام و عمل دستگاه‌ها تدابیر لازم برای خدمات‌رسانی بهتر و بیشتر به زوار را فراهم کنند . 
وی ادامه داد : مدیرکل دفتر ترانزیت و پایانه‌های مرزی سازمان راهداری و حمل‌و‌نقل جاده‌ای کشور نیز اعلام کرد اعضای ستاد اربعین استان با کارشناسی نقاط مورد نیاز ظرفیت پارکینگ‌ها را تا یک هفته آینده بررسی و به مدیریت پایانه‌های کشور اعلام کنند . 
این مسوول اضافه کرد : یقین دارم وضعیت تردد در سال جاری و امکانات ارائه شده به زوار قابل‌مقایسه با سال گذشته نبوده و با اهتمام مسوولان امر تلاش‌های ویژه‌ای در این راستا صورت می‌گیرد . 
کلانتری تصریح کرد : مردم استان ایلام در کنار مسوولان استان مانند سال پیش و سال‌های قبل میزبانان خوبی از زوار امام حسین (ع) بوده و در این راستا هرچه در توان داشته باشند دریغ نمی‌کنند . 
انتهای پیام / 2246 / ج 20 / 
زندگینامه : فریدون نوزاد ( 1301-1395 ) 
فریدون نوزاد ششم بهمن‌ماه 1306 در محله درویش مخلص رشت متولد شد . 
زندگینامه : فریدون نوزاد ( 1301-1395 ) 
فرهنگ ادبیات - همشهری آنلاین : فریدون نوزاد ششم بهمن‌ماه 1306 در محله درویش مخلص رشت متولد شد . 
تحصیلات ابتدایی را در رشت و سه سال نخست متوسطه را در دبیرستان شاپور و قاآنی رشت و سه‌ساله دوم را در تهران دبیرستان نظام گذرانده است . 
از سال 1316 به تئاتر علاقه پیدا کرده و به علت ذوق و شوقی که داشت در نمایش‌های دبیرستانی مشارکت کرد . 
بعد از مدتی در شرکت هنر و سپس در استودیو درام رشت نام‌نویسی کرد و پس از تعطیلی در کلاس تئاتر دریابیگی ، تجربه حضور در جلسات تاتر عبدالحسین نوشین را پیدا کرد و مدتی نیز در کلاس تئاتر پرفسور داویدسن حضور پیدا یافت و تجربه‌های نظری خود را در زمینه تاتر و نمایش غنا بخشید . 
پس از این آموزش‌ها بود که به شکل جدی‌تری به تاتر روی آورد و تا 1332 به‌جد تئاتر را پی گرفت . 
فعالیت‌های او در حوزه نمایش و تاتر به ایفای نقش منحصر نماند ، بلکه او دستی هم در نمایشنامه‌نویسی داشت و نخستین کتاب وی ، نمایشنامه در راه مکه یا شهادت خواجه نظام‌الملک بوده که در سالهای 22-23 نوشته شد . 
علاقه‌مندی او به‌تحقیق درباره پیشینه تاتر منطقه گیلان سبب شد تا در همان سال‌ها نخستین کسی باشد که در زمینه ریشه‌های تاریخی تاتر منطقه خود دست به پژوهش زند که حاصل آن کتاب تاریخ تئاتر گیلان شد که در سال 28 - 29 آن را نوشت . 
علاوه  بر  آن نوزاد فعالیت‌های مطبوعاتی هم داشت و در سال 1332 صاحب‌امتیاز روزنامه انسان سوسیالیست شد که پس از کودتای 28 مرداد 1332 امتیاز آن لغو شد . 
فریدون نوزاد زمانی هم سردبیر هفته‌نامه صفدر بود . 
بخشی دیگر از علایق نوزاد به تاریخ معاصر گیلان و فعالان سیاسی آن اختصاص داشت که حاصل آن در کتاب‌های نامه‌های احمدخان گیلانی ، تاریخ جراید و مجلات گیلان از آغاز تا عصر انقلاب ، نقش احسان‌لله خان در جنبش جنگل از‌جمله آنهاست . 
فرهنگ گیله گپ را باید ماندگارترین اثر تالیفی فریدون نوزاد نام نهاد که به گفته خودش حاصل 45 سال تامل در واژه‌ها و آیین‌ها و مناسک و گویش گیلگی است . 
گیله گپ واژه‌های گفتاری و نوشتاری مردم رشت و پیرامون آن به شعاع چند کیلومتری است . 
بسیاری از واژه‌های دیرین و فراموش شده گیلکی که امروزه کاربرد ندارند ، در این فرهنگ گردآوری شده‌اند . 
واژه‌های مشترک با پارسی نیز در این کتاب دیده می‌شود . 
اسامی اکثر غذاهای بومی گیلان ، توضیحات کافی درباره بازی‌های متداول گیلان ، برخی باورداشت‌ها و آداب و رسوم بومی از‌جمله موارد ذکرشده در این فرهنگ است . 
او دستی هم در ساخت تصنیف و ترانه‌سرایی داشت که از‌جمله آنها می‌توان به چند اثر با صدای اسدالله خان رفیع سمیعی اشاره کرد . 
در سال 1394 مراسمی برای نکوداشت فعالیت‌های فرهنگی او برگزار و کتابی با عنوان جشن‌نامه فریدون گودرزی رونمایی و منتشر شد . 
فریدون نوزاد روز 13 آبان‌ماه 1395 به دلیل کهولت سن و بیماری درگذشت . 
آخر هفته با فیلم‌های سیما . 
« چ » حاتمی کیا را فردا ببینید / آرزوهایت را به خاک نسپار . 
فیلم چ . 
شناسه خبر : 3687437 - پنجشنبه 27 خرداد 1395 - 10:51 . 
هنر > رادیو و تلویزیون . 
تلویزیون در روزهای پنجشنبه و جمعه فیلم‌های متنوع و مختلفی را برای مخاطبان پخش می‌کند . 
به گزارش خبرگزاری مهر ، فیلم‌های سینمایی ، تلویزیونی و انیمیشن « چ » ، « هینوکیو » ، « پاپوش » ، « عملیات قطب شمال » ، « آرزوهایت را به خاک نسپار » ، « عیار 14 » ، « غذای دریایی » ، « نبردگاه ممنوعه » ، « خرگوش مخملی » ، « باسیل موش کارآگاه زبل » ، « الیور تویست » ، « خبرچین » ، « نیکولاس نیکلبی » ، « سر پرسودا » ، « هشت میلیمتری » ، « خوش آمدید » ، « مرد عوضی » ، « تحول هنری » و « وثیقه » پنجشنبه و جمعه 27 و 28 خرداد‌ماه از شبکه‌های سیما روی آنتن می‌روند . 
شبکه یک سیما . 
« چ » . 
فیلم سینمایی « چ » به کارگردانی ابراهیم حاتمی کیا ، جمعه 28 خرداد‌ماه ساعت 16:00 از شبکه یک سیما پخش خواهد شد . 
در خلاصه داستان فیلم آمده است : در اواخر مرداد سال 1358 ، دکتر مصطفی چمران از طرف دولت موقت ماموریت پیدا می‌کند به پاوه برود و درگیری داخلی به وجود آمده در آنجا را خاتمه دهد . 
سه راس درگیری مورد نظر را مردم پاوه ، کردهای جدایی‌طلب و رزمندگان پاسدار تشکیل می‌دهند . 
چمران با تکیه بر نگاه عرفانی و بینش صلح‌جویانه‌اش ، هم باید در برابر جسارت و میل به عدالت‌طلبی اصغر وصالی به عنوان فرمانده پاسداران مستقر در پاوه مقاومت کند و هم دکتر عنایتی به عنوان رییس کردهای شورشی را قانع کند که دست از درگیری بردارد که ... فریبرز عرب‌نیا ، سعید راد ، مریلا زارعی ، بابک حمیدیان در فیلم سینمایی « چ » هنرنمایی کرده‌اند . 
شبکه دو سیما . 
« هینوکیو » . 
سینمایی « هینوکیو » به کارگردانی تاکاهیکو آکیاما ، پنجشنبه 27 خرداد‌ماه ساعت 8 صبح از شبکه دو سیما پخش می‌شود . 
در این فیلم خواهیم دید : دختری 12 ساله به اسم ساتورا در پی مرگ مادرش در یک تصادف افسرده شده و خودش را اتاقش حبس کرده و از رفتن به مدرسه امتناع می‌کند . 
داستان فیلم از زمانی آغاز می‌شود که او در حال هدایت هینوکیو به سوی مدرسه است . 
این روبات کنترل از راه دور‌را پدر دانشمندش برای او اختراع کرده تا به واسطه آن از درس و مشق عقب نیفتد . 
« پاپوش » . 
فیلم تلویزیونی « پاپوش » به کارگردانی منوچهر هادی ، جمعه 28 خرداد‌ماه ساعت 8:00 از شبکه دو سیما پخش خواهد شد . 
در خلاصه داستان این فیلم با بازی بهنام تشکر ، حدیث میرامینی و اصغر محبی آمده است : سعید سعادت ، بازرس خوشنام و درستکار گمرک است . 
عده‌ای قاچاقچی سعی دارند که او چشم بر خلاف آنها بسته و مجوز خروج مقدار زیادی از اجناس عتیقه و میراث فرهنگی را صادر کند . 
او این پیشنهاد را نمی‌پذیرد . 
قاچاقچیان با اجرای نقشه‌ای داماد سعادت را به قتل می‌رسانند و به گونه‌ای صحنه را می‌چینند که دختر سعادت را به عنوان قاتل همسرش معرفی کنند که ... « عملیات قطب شمال » . 
فیلم سینمایی « عملیات قطب شمال » به کارگردانی گرا بوآل ، جمعه 28 خرداد‌ماه ساعت 17:30 از شبکه دو سیما پخش خواهد شد . 
در این فیلم با بازی کایسا کورین آنتونسن ، لارس آرنتس هانسن و نیکولی کلو بروژ خواهیم دید : سه کودک به‌طور مخفیانه سوار هلیکوپتری می‌شوند که با آن به دیدن پدرشان بروند ولی به‌طور اشتباه در جزیره‌ای خالی از سکنه در قطب شمال پیاده می‌شوند . 
آنها برای بقا تلاش‌های زیادی می‌کنند و در نهایت با تعمیر بی‌سیم موفق می‌شوند تا گروه امداد را خبر کنند و نجات می‌یابند . 
شبکه سه سیما . 
« آرزوهایت را به خاک نسپار » . 
فیلم تلویزیونی « آرزوهایت را به خاک نسپار » به کارگردانی مهدی چوپانی و تهیه‌کنندگی میثم ریاحی ، جمعه 28 خرداد‌ماه ساعت 10:00 از شبکه سه سیما پخش می‌شود . 
در این فیلم خواهیم دید : زنی به‌نام نرگس در آستانه جدایی از همسرش قرار دارد اما با تمام وجود تلاش می‌کند تا این اتفاق نیافتد و در این مسیر از اعتقاداتش کمک می‌گیرد ... امید روحانی ، سارا بهرامی ، معصومه آقاجانی ، بهرام کمیجانی و سمیرا گودرزی در فیلم تلویزیونی « آرزوهایت را به خاک نسپار » ایفای نقش کرده‌اند . 
شبکه چهار سیما . 
« عیار 14 » . 
فیلم سینمایی « عیار 14 » به کارگردانی پرویز شهبازی ، پنجشنبه 27 خرداد‌ماه ساعت 20:30 از شبکه چهار روی آنتن می‌رود . 
در این فیلم خواهیم دید : مرد طلا‌فروشی یک دزد را حین دزدی از مغازه همسایه‌اش لو می‌دهد . 
دزد دستگیر و به زندان می‌افتد اما قول می‌دهد که انتقام این کار را از او بگیرد . 
چند سال بعد دزد پس از آزاد شدن سراغ طلا‌فروش می‌رود ، طلا‌فروش هم ترسان به پلیس مراجعه می‌کند اما پلیس می‌گوید که قبل از وقوع جرم کاری نمی‌تواند انجام دهد . 
مرد طلا‌فروش علی‌رغم داشتن فرزند دختری به‌نام طلا و همسر باز هم به یک زن دیگر علاقمند شده و تصمیم می‌گیرد تا با او فرار کند که ... محمدرضا فروتن ، پوریا پورسرخ ، کامبیز دیرباز و مینا ساداتی در فیلم سینمایی « عیار 14 » ایفای نقش کرده‌اند . 
شبکه پنج سیما . 
« غذای دریایی » . 
انیمیشن « غذای دریایی » به کارگردانی آن هو گوه ، جمعه 28 خرداد‌ماه ساعت 9:00 از شبکه پنج سیما پخش می‌شود . 
در خلاصه داستان فیلم با بازی استیون بون ، کولین چانگ ، چی رن چانگ ، جیسون کاتوم آمده است : یک گربه ماهی کوچک با یک نهنگ گوشتخوار دوست است . 
گربه ماهی ، چند تخم روی صخره‌ای مرجانی پیدا می‌کند و خوشحال می‌شود که اقوامش را دیده اما دو ماهیگیر تخم‌ها را با خودشان می‌برند و ... « نبردگاه ممنوعه » . 
فیلم سینمایی « نبردگاه ممنوعه » به کارگردانی جان ارل و آدریان پاورز ، جمعه 28 خرداد‌ماه ساعت 13:30 از شبکه پنج پخش می‌شود . 
در خلاصه داستان فیلم آمده است : پس از اینکه یک گروهان سرباز در جنگ جهانی دوم به سرکردگی گروهبان جان ارل در محاصره آتش سنگین آلمانی‌ها شکست سختی می‌خورند . 
بازماندگان آنها شامل گروهبان ارتور ویلکنزایت به همراه دو نجات‌یافته دیگر خود را در سرزمینی متروک و جدا افتاده می‌یابند . 
شبکه کودک . 
« خرگوش مخملی » . 
انیمیشن سینمایی « خرگوش مخملی » به کارگردانی میچل لندن جی آر ، پنجشنبه 27 خرداد‌ماه ساعت 22:00 از شبکـه کودک پخش خواهد شد . 
داستان از این قرار است که : پسر کوچک و تنهایی به نام توبی برای سرپرستی به مادربزرگش سپرده می‌شود و در اتاق کودکی‌های پدرش شروع به خیال‌پردازی می‌کند . 
او در جعبه‌ای عروسک خرگوشی را پیدا می‌کند و با او دوست می‌شود . 
خرگوش در خیالات پسرک جان می‌گیرد و آنها هر دو در عالم خیالات کارتونی غوطه‌ور می‌شوند و ... « باسیل موش کارآگاه زبل » . 
انیمیشن سینمایی « باسیل موش کارآگاه زبل » به کارگردانی جان ماسکر و دیو میچینر ، جمعه 28 خرداد‌ماه ساعت 22:00 از شبکه کودک پخش می‌شود . 
داستان از این قرار است که : در شهر لندن دوران ملکه ویکتوریا پدر یک موش که عروسک‌ساز است ، توسط یک خفاش ربوده شده است . 
او از کارآگاهی به‌نام باسیل که شرلوک هولمز دنیای جویندگان است کمک می‌گیرد . 
باسیل کشف می‌کند که سرنخ این مسیله به توطیه‌ای علیه ملکه می‌رسد ... شبکه نمایش . 
فیلم‌های سینمایی و تلویزیونی « الیور تویست » ، « خبرچین » ، « نیکولاس نیکلبی » ، « سر پر سودا » و « هشت میلیمتری » پنجشنبه 27 خرداد‌ماه ساعت 11 ، 15 ، 17 ، 21 و 23 از شبکه نمایش روی آنتن می‌رود . 
فیلم‌های سینمایی و تلویزیونی « سر پر سودا » ، « خوش آمدید » ، « مرد عوضی » ، « تحول هنری » و « وثیقه » جمعه 28 خرداد‌ماه ساعت 11 ، 15 ، 17 ، 21 و 23 از شبکه نمایش پخش می‌شود . 
افتتاح 40 پروژه همزمان با هفته دولت در گرمسار 
به گزارش ایسنا ، داریوش طاهری در جمع خبرنگاران با اعلام این خبر به اظهار کرد : این پروژه‌ها با اعتباری بالغ بر 400 میلیارد ریال به بهره‌برداری می‌رسند . 
وی با اشاره به تلاش‌های دولت تدبیر و امید تصریح کرد : دولت یازدهم با وجود مشکلاتی که با آن روبرو بوده تلاش‌های خوبی در حوزه‌های مختلف داشته است . 
طاهری با تجلیل از خدمات این دولت در حوزه‌های مختلف و خصوصا تامین امنیت کشور در شرایط بحرانی منطقه ، خاطرنشان کرد : دولت تدبیر و امید دولت امنیت و آرامش و پیشرفت در تاریخ ایران است . 
فرماندار گرمسار از هفته دولت به عنوان یک فرصت مناسب برای محاسبه عملکرد دولت یازدهم نام برد و افزود : مردم باید از خدماتی که دولت در این سال‌ها انجام داده مطلع شوند . 
وی به دلایل ماندگاری نام شهیدان رجایی و باهنر اشاره و تصریح کرد : این شهیدان با اقدامات بی‌ریا و خداپسندانه خود اثری ماندگار و برجسته در کشور گذاشتند . 
فرماندار گرمسار ادامه داد : همین اخلاص ، سادگی ، ایمان و شجاعت سبب شده که دولت شهیدان رجایی و باهنر برای قرن‌ها الگوی تمام‌عیار همه کسانی باشد که بعد از آنها در این جایگاه‌ها قرار می‌گیرند . 
طاهری ، ساده‌زیستی را از ویژگی‌های برجسته شهیدان رجایی و باهنر برشمرد و گفت : باید خدمات این عزیزان برای مردم خصوصا جوانان بیان شود تا ساده‌زیستی و خدمت‌گذاری صادقانه آنان به عنوان الگویی برای مسئولان مطرح باشد . 
فرماندار و مسوولان دستگاه‌های اجرایی شهرستان همچنین با آغاز هفته دولت با حضور در گلزار شهدای گرمسار به شهدای این شهرستان ادای احترام کردند . 
فرماندار گرمسار در این مراسم با بیان اینکه امنیت ، آرامش و صلابت امروز ما از خون‌های پاک و مطهر شهداست افزود : رجایی و باهنر الگوهای تمام‌عیار برای شهدا و مسوولان بوده و برای سال‌های آینده نیز خواهند بود . 
طاهری بیان کرد : برخی از ویژگی‌ها در شهدا ذاتی بود و برخی از خصوصیات شهدا بعد از اینکه شاگرد امام (ره) شدند در آنها بروز پیدا کرد . 
وی ادامه داد : شهیدان رجایی و باهنر دو انسان وارسته‌ای بودند که در راستای خدمتگزاری به مردم از هیچ تلاشی دریغ نکردند . 
این مقام ارشد اجرایی با بیان اینکه شهیدان رجایی و باهنر دو اسوه و الگو برای مسئولان هستند ، افزود : همه ما باید خصوصیات اخلاقی و رفتاری این دو بزرگوار را الگوی خود قرار دهیم و شبانه‌روز در خدمت مردم باشیم . 
انتهای پیام 
جهادکبیر ؛ فریضه تمایزبخش 
جهادکبیر نسخه‌ای است که عمل به آن سبب می‌شود که نه تنها در هاضمه سیری‌ناپذیر استکبار هضم و ادغام نشویم ، بلکه با حفظ ویژگی‌ها و جهت‌گیری‌های انقلابی ، مرزهای خود را با راس استکبار و ایادی آن حفظ کنیم . 
مقام معظم رهبری در دیدار وزیر ، معاونان و مدیران وزارت اطلاعات با تاکید بر اینکه مبانی و جهت‌گیری‌های انقلاب اسلامی باید به‌طور کامل در وزارت اطلاعات حفظ شود ، مبانی انقلاب اسلامی را آثار و بیانات صریح امام خمینی (ره) خواندند و فرمودند : ایجاد خط فاصل با راس جریان استکبار ؛ یعنی آمریکا از مهمترین مبانی قطعی امام بزرگوار ما است و این مساله جای هیچگونه مسامحه و سهل‌انگاری ندارد . 
در‌واقع مبارزه با استکبار و زورگویی و مصداق اتم آن ؛ یعنی آمریکا یکی از مبانی و اصول هندسه انقلاب اسلامی است که از یک سو عمق راهبردی اثربخشی را برای نظام اسلامی در سطح منطقه و جهان اسلام به ارمغان آورده است و از سوی دیگر ، استحکام و اتقان درونی گفتمان و هویت انقلاب اسلامی را در پی داشته است . 
از این رو ، با توجه به نقش و اهمیت حساس این مقوله برای نظام اسلامی ، دشمن می‌کوشد تا آن را به طرق مختلف خدشه‌دار سازد تا هم مرزهای متقن گفتمان انقلاب اسلامی را از درون دچار گسست و گسیختگی کند و هم دوستداران انقلاب در سراسر جهان را از انقلاب مایوس سازد و در نتیجه ، الهام‌بخشی و عمق راهبردی نظام اسلامی را مورد هدف قرار دهد . 
درست بر همین اساس است که مقام معظم رهبری بر حفظ و ارتقای شاخص‌های انقلابی‌گری و جهادکبیر در برابر استکبار ؛ به معنای عدم تبعیت و مبارزه عملی با آن در تمامی ابعاد تاکید دارند . 
در‌واقع ، جهادکبیر نسخه‌ای است که عمل به آن سبب می‌شود که نه تنها در هاضمه سیری‌ناپذیر استکبار هضم و ادغام نشویم ، بلکه با حفظ ویژگی‌ها و جهت‌گیری‌های انقلابی ، مرزهای خود را با راس استکبار و ایادی آن حفظ کنیم . 
به بیان دیگر ، اگر قرار است که خطوط فاصل ما با دشمن حفظ شود ، باید بر اصول و شاخص‌های انقلابی‌گری پافشاری کنیم و جهادکبیر در برابر استکبار را سرلوحه سیاست‌ها و اقدامات خود قرار دهیم . 
نکته مهم در این میان این است که همین جهادکبیر ، وجه مشخصه نظام اسلامی در نسبت با حکومت‌های سایر کشورهای اسلامی است که صرفا نام اسلام را به یدک می‌کشند . 
بنابراین ، جهادکبیر ، به عنوان یک خصیصه هویتی و در عین حال ، شاخص عملی برای نظام جمهوری اسلامی ، هم تمایزبخش آن از استکبار و راس آن ؛ یعنی آمریکا است و هم تمایزبخش آن از حکومت‌های محافظه‌کار و مرتجع حاکم بر کشورهای اسلامی است . 
توجه به این نکته نیز مهم است که اصل ضرورت جهادکبیر به این دلیل است که عرصه‌های پیش روی نظام اسلامی ، عرصه‌هایی تمدنی است و این نظام خود را ام‌القری و پیشگام برای تحقق تمدن نوین اسلامی می‌داند . 
به‌عبارت‌دیگر ، چنانچه جمهوری اسلامی رویکرد تمدنی نداشته باشد ، مجاهدت آن در برابر استکبار نیز سالبه به انتفاع موضوع است . 
معنای این سخن این است که چون جمهوری اسلامی ایران خود را طلایه‌دار تمدن ، افق و راهی می‌بیند که متفاوت با تمدن و افقی است که در جهان و برای سایر کشورها تصویر می‌شود ، لاجرم این نظام باید در مقابل جریانات حاکم بر سیاست ، اقتصاد و فرهنگ جهانی نه تنها تبعیت‌پذیر نباشد ، بلکه با استحکام و اقتدار تمام راه متمایز خود را که برگرفته از آموزه‌های وحیانی و حیات‌بخش اسلامی است ، در پیش بگیرد . 
هرگونه بی‌توجهی یا کم‌توجهی به این مهم سبب می‌شود که مسیر حرکت ما مغایر با آرمان‌های ما باشد و در نتیجه ، حاصل آن نیز برای ما مغایر با جامعه و تمدن مطلوب مدعایی مان باشد . 
مصطفی قربانی 
پایگاه بصیرت 
انتهای متن / 
گفتمان واقع‌گرایی در خبر در امتداد آرمان‌گرایی است 
دکتر علی عسکری رئیس سازمان صداوسیما در مراسم قدردانی از فعالان عرصه خبر رسانه ملی ، با تاکید بر توجه به گفتمان واقع‌گرایی در اطلاع‌رسانی ، آن را نیاز حیاتی فضای رسانه‌ای کشور دانست . 
به گزارش حوزه رادیو تلویزیون گروه فرهنگی باشگاه خبرنگاران جوان به نقل از روابط عمومی رسانه ملی ؛ دکتر علی عسکری رئیس سازمان صداوسیما در مراسم قدردانی از فعالان عرصه خبر رسانه ملی از سامانه جدید اتوماسیون خبر رونمایی کرد . 
رئیس سازمان صداوسیما در این مراسم با بیان اینکه خبرنگار ، هنرمندی عالم و مجاهد به تمام معنی است گفت : کسی که می‌خواهد خبری را گزارش دهد ، در وهله اول باید دانش عمیق ، مطالعه و اشراف کامل بر مسائل و موضوعات داشته باشد . 
وی افزود : خبرنگار فرد بلیغی است که می‌تواند با بهره‌گیری از بلاغت خود به خوبی قلم بزند چراکه هنر نگارش ، هنر ارزشمندی است که باید برای ترسیم دقیق وقایع از آن بهره برد . 
دکتر عسکری همچنین با یادآوری اینکه یک خبرنکار باید از هنر بلاغت در گفتار نیز بهره‌مند باشد گفت : خبرنگار باید بتواند به زیبایی ، خبر را در زمانی محدود بیان و حس واقعه را به مخاطب منتقل کند . 
وی با تاکید بر اینکه خبرنگاری که در رسانه ملی فعالیت می‌کند باید قاب تصویر را بخوبی بشناسد و مراحل تدوین و آماده‌سازی تصاویررا نیز بداند ، گفت : خبرنگاران راویان صادق رویدادها خبرهستند ، یعنی هم وقایع را می‌شناسند و هم در بیان صادقانه واقعه و تهیه تصاویر آن تبحر دارند . 
رئیس رسانه ملی گفت : خبرنگار هنرمندی جهادی است چراکه در صحنه‌های پرخطر و شرایط سخت حضوردارد ، سرما و گرما و روز و شب نمی‌شناسد و مهمتر ازآن چابک ، سرحال و به‌هنگام است . 
دکتر عسکری سپس با بیان اینکه رسانه ملی باید در اطلاع رسانی‌اش گفتمان واقع‌گرایی را پیش بگیرد گفت : واقع‌گرایی مغایرتی با آرمان‌گرایی ندارد و در امتداد آن است و فضای رسانه‌ای کشور باید بیش از پیش به این موضوع توجه داشته باشد . 
وی افزود : اگر واقع‌گرایی نباشد اخبار ذهنیت گرا می‌شود . 
رئیس رسانه ملی با بیان اینکه نباید با نگاهی افراطی به مسائل توجه کرد ، گفت : نگاه افراطی به نقاط‌ضعف موجب سیاه‌نمایی و یاس می‌شود و نگاه افراطی به نقاط قوت نیز رضایت کاذبی بوجود می‌آورد که هردو اشتباه است . 
رئیس سازمان صداوسیما با تاکید بر اینکه گفتمان واقع‌گرایی گفتمان عدالت و درک عمیق مسائل است ، اظهار داشت : خبر باید هم نقاط‌ضعف و هم نقاط مثبت را آنطور که هست گزارش کند که سازنده باشد . 
وی چنین نگاهی را نگاهی آرمانی دانست که عملیاتی و کارآمد است . 
وی در پایان ابراز امیدواری کرد که باید گفتمان واقع‌گرایی در خبر رسانه ملی حاکم باشد ، گفتمانی که حامی آرمانگرایی است و نه مخاطب را مایوس می‌کند و نه رضایت کاذبی به او می‌دهد ، بلکه او را تشویق می‌کند تا برای دستیابی به واقعیات به خبر رسانه توجه کند . 
وی همچنین از خبرنگارن پیشکسوت رسانه ملی که از زمان پیروزی انقلاب و دفاع مقدس تا کنون در انتشار وقایع کشور تلاش کرده‌اند ، قدردانی کرد . 
دکتر جبلی معاون خبر رسانه ملی نیزدر سخنانی ضمن تبریک این روز به همکاران خود و بیان گزارش یکساله از عملکرد آن‌ها گفت : معاونت خبر در این مدت دوره افتخارآمیزی را پشت سر گذاشته و رویدادهای مهمی را پوشش داده است . 
وی با اشاره به حضور به‌موقع خبرنگار رسانه ملی در حادثه اخیر کابل و کودتای ترکیه و توفیقات بدست‌آمده گفت : خبرنگاران ما در سخت‌ترین شرایط مشغول ایفای مسئولیت خطیر خویش‌اند وتا کنون رویدادهای مهمی را پوشش داده‌اند . 
در این مراسم از خبرنگاران و فعالان عرصه خبر خبرگزاری صداوسیما ، شبکه خبر ، مراکزاستان‌ها و دفاتر خبری و باشگاه خبرنگاران با اهدای لوح قدردانی شد . 
انتهای پیام / 
زلاتان : بازی در کنار پوگبا را دوست دارم 
به گزارش ورزش سه ، پوگبا و زلاتان در تابستان گذشته به منچستریونایتد پیوستند و خیلی زود به ارکان اصلی تیم ژوزه مورینیو تبدیل شدند . 
این دو در پیروزی 01-Feb شب گذشته شیاطین سرخ مقابل کریستال پالاس ، گل‌های تیم‌شان را به ثمر رساندند . 
زلاتان در گفتگو با سایت باشگاه منچستریونایتد ، در مورد نهمین گل این فصلش که به پیروزی مقابل پالاس منجر شد ، گفت : من منتظر توپ بودم . 
سعی کردم روی خط بمانم زیرا آنها تیمی بسیار دفاعی هستند . 
آنها خیلی خوب بازی کردند و خیلی خوب دفاع کردند ؛ بنابراین من در زمان مناسب حرکت کردم . 
بعد توپ را از پوگبا گرفتم که پاس خوبی بود و تلاش کردم تا ضربه خوبی از زاویه بسته بزنم که وارد دروازه شد . 
ما خیلی صحبت می‌کنیم و تلاش می‌کنیم تا به هم کمک کنیم . 
فکر می‌کنم او دوست دارد در کنار من بازی کند و من هم دوست دارم در کنار او بازی کنم . 
اما فقط موضوع ما دو تا مطرح نیست ؛ موضوع کل تیم است . 
همه ما به‌سختی تلاش می‌کنیم . 
می‌توانستید ببینید که ما بهترین بازی مان را ارائه ندادیم اما پیروز شدیم . 
گاهی اوقات بهترین بازی را به نمایش می‌گذارید اما برنده نمی‌شوید ؛ مانند چند هفته گذشته . 
" 
رکورد تغییر مربی در ایران شکسته شد ! 
به گزارش ورزش سه ، فصل گذشته و در حالی که رقابت‌های فوتبال قهرمانی دسته‌اول باشگاه‌های کشور با حضور 20 تیم برگزار می‌شود 12 تیم در جریان بازی‌ها دست به تغییر در کادر فنی خود زدند . 
بماند که در برخی از تیم‌ها تغییر مربی بیش از یک بار اتفاق افتاد اما این میزان تغییرات بدین معنی بود که 60 درصد از تیم‌های حاضر در مسابقات برای عبور از بحران مربی خود را عوض کردند . 
اما این فصل در حالی که تعداد تیم‌های حاضر در لیگ یک به 18 تیم کاهش یافته و تنها دور رفت بازی‌ها سپری شده 11 تیم مربیان ابتدای فصل خود را در اختیار ندارند و این نشانگر تغییرات 61 درصدی در کادر فنی تیم‌های دسته‌اولی است . 
شک نکنید با شروع دور برگشت بازی‌ها باز هم شاهد تغییر در کادر فنی تیم‌ها خواهیم بود و محتمل است میزان تغییرات به 70 و حتی 80 درصد هم برسد . 
در این صورت میزان تغییرات در کادر فنی تیم‌های دسته‌اولی قابل ثبت در گینس خواهد بود چرا‌که هیچ لیگی را در حال حاضر هم نمی‌توان پیدا کرد که با گذشت نیم‌فصل 61 درصد از مربیانش تغییر کرده باشند . 
و اما تیم‌هایی که درکادرفنی خود تغییر به وجود آمده است عبارتند از : 1 - نساجی 2 - راه‌آهن 3 - بادران تهران 4 - اکسین البرز 5 - مس رفسنجان 6 - ایرانجوان بوشهر 7 - نفت مسجد سلیمان 8 - خیبر خرم آباد 9 - فولاد یزد 10 - فجر سپاسی شیراز 11 - استقلال اهواز 
سرمایه‌گذاری 881 میلیاردی ، ارمغان " برکت " برای بوشهر 
بنیاد برکت وابسته به ستاد اجرایی فرمان حضرت امام (ره) با 881 میلیارد ریال سرمایه‌گذاری انجام شده و در دست اجرا ، ضمن اجرای ده‌ها طرح زیربنایی و عمرانی و ارایه‌ی خدمات حمایتی ، زمینه‌ی اشتغال برای 1280 نفر را در استان بوشهر فراهم آورده که ارمغانی مهم از سوی بنیاد برکت برای مردم مناطق محروم این استان است . 
سرپرست اداره‌ی کل ستاد اجرایی فرمان حضرت امام (ره) بوشهر در زمینه‌ی فعالیت‌های بنیاد برکت در این استان گفت : این بنیاد تاکنون در چهار طرح توانمندسازی اقتصادی با حجم سرمایه‌گذاری 711 میلیارد ریال و ایجاد اشتغال برای یک هزار و 280 نفر در استان بوشهر مشارکت کند . 
سید محمدحسن تقی‌زاده در گفت‌وگو با خبرنگار ما افزود : هم‌چنین برای سال جاری نیز این بنیاد برای اجرای سه طرح اقتصادی با 900 میلیارد ریال سرمایه‌گذاری برای ایجاد اشتغال یک هزار و 545 نفر ، برنامه‌ریزی کرده است . 
وی اظهارداشت : بنیاد برکت تاکنون در استان بوشهر یک باب مسجد را به بهره‌برداری رسانده است و عملیات اجرایی هفت باب خانه‌ی عالم با چهار میلیارد و 200 میلیون ریال را نیز در دست اجرا دارد . 
تقی‌زاده درباره‌ی ارایه‌ی خدمات بیمه‌ای بنیاد برکت در استان بوشهر گفت : تاکنون چهار هزار و 945 فقره بیمه‌نامه روستایی و ایتام در استان صادر شده است . 
وی یادآورشد : هم‌چنین 668 یتیم در استان بوشهر زیر پوشش خدمات مالی و بیمه‌ای بنیاد برکت قرار دارند . 
مدیرکل نوسازی ، توسعه و تجهیز مدارس استان بوشهر نیز گفت : بنیاد برکت در استان بوشهر 173 کلاس درس در قالب 30 مدرسه‌ی برکت احداث و یا در دست ساخت دارد . 
احمد مرادی در گفت‌وگو با خبرنگار ما افزود : برای ساخت این مدارس 132 میلیارد و 138 میلیون ریال اعتبار از سوی بنیاد برکت در نظر گرفته شده است . 
وی تصریح کرد : از این تعداد تاکنون ، بنیاد برکت 25 مدرسه را در استان بوشهر تکمیل و به آموزش و پرورش تحویل داده است . 
مدیرکل نوسازی ، توسعه و تجهیز مدارس استان بوشهر اظهار کرد : فضاهایی که از سوی بنیاد برکت ساخته می‌شوند علاوه بر رعایت کامل استانداردهای لازم برای امکان آموزشی از نظر تجهیزات آموزشی نیز تکمیل شده در اختیار آموزش و پرورش قرار می‌گیرند . 
وی گفت : انتظار داریم بنیاد برکت در کنار جامعه‌ی خیرین مدرسه‌ساز و اداره‌ی کل نوسازی ، توسعه و تجهیز مدارس استان بوشهر که به اعتبارات دولتی تکیه دارد ، بتواند مشکلات و نیازهای فضاهای آموزشی این استان محروم را برطرف کند . 
مرادی یادآور شد : خدمت‌رسانی به مناطق محروم یکی از بزرگ‌ترین کارهای خیر است که بنیاد برکت تاکنون نقش بسزایی در محرومیت‌زدایی از روستاها داشته است . 
بنیاد اجتماعی ، اقتصادی و عام‌المنفعه‌ی برکت برای خدمت‌رسانی به محرومان کشور در سال 86 تاسیس شده است و با خود برکت را به مناطق کم‌تر توسعه یافته کشور آورد . 
بنیاد برکت براساس رهنمودهای رهبر معظم انقلاب و از سوی ستاد اجرایی فرمان حضرت امام (ره) تاسیس شد تا وضعیت اجتماعی و اقتصادی مناطق محروم کشور را بهبود دهد . 
گستره‌ی فعالیت بنیاد برکت وسیع است و زمینه‌های آموزشی ، بهداشتی ، زیربنایی و عمرانی ، فرهنگی ، مذهبی ، مسکن ، بیمه و خدمات حمایتی را شامل می‌شود . 
حمله 6 عامل انتحاری به غرب کربلا 
شورای استانداری کربلا از ورود شش عامل انتحاری به شهرستان عین التمر در غرب این استان خبر داد . 
حمله 6 عامل انتحاری به غرب کربلا 
جهان خلیج فارس - همشهری آنلاین : شورای استانداری کربلا از ورود شش عامل انتحاری به شهرستان عین التمر در غرب این استان خبر داد . 
محفوظ التمیمی ، عضو شورای استانداری کربلا اعلام کرد که شش عامل انتحاری که کمربند منفجره داشتند امروز دوشنبه 24 آبان وارد شهرستان عین التمر در غرب استان کربلا شدند . 
به گفته التمیمی ، نیروهای امنیتی با آن‌ها درگیر شدند . 
این عاملان انتحاری خود را منفجر کردند که در نتیجه به کشته شدن چند تن از‌جمله تعدادی از نیروهای امنیتی منجر شد . 
به گزارش ایسنا به نقل از شبکه خبری سومریه نیوز ، این در حالی است که رئیس شورای استانداری کربلا نیز تاکید کرد که اوضاع امنیتی در عین التمر تحت کنترل است . 
سعد معن ، سخنگوی وزارت کشور عراق نیز درباره جزئیات این حمله به شهرستان عین التمر گفت : این حمله به کشته و زخمی شدن 12 تن منجر شد . 
معن افزود : شش عامل انتحاری که کمربند انتحاری به خود بسته بودند به محله الجهاد در شهرستان مذکور نفوذ کرده و با نیروهای امنیتی درگیر شدند که توانستند پنج تن آنها را بکشند . 
او افزود : این نیروها عامل انتحاری ششم را محاصره کردند که منجر شد او وارد یکی از منازل شده و خودش را منفجر کند که این انفجار به کشته شدن شش تن و زخمی شدن شش تن دیگر منتهی شد . 
مسئولان امنیتی در استان کربلا طرح ویژه‌ای را برای تامین امنیت در مراسم بزرگداشت اربعین حسینی اجرا می‌کنند . 
در آستانه اربعین حسینی تعداد زیادی از زائران از کشورهای اسلامی راهی کربلا می‌شوند . 
تاکنون یک میلیون زائر وارد سامرا شده‌اند . 
قطع خدمات اپراتوری به گوشی‌های قاچاق 
سخنگوی سازمان تنظیم مقررات و ارتباطات رادیویی ایران ( رگولاتوری ) گفت : بعد از اجرای طرح کددارکردن ( رجیستری ) گوشی‌ها ، خدمات اپراتوری تنها به گوشی‌های تلفن همراهی داده می‌شود که از مبادی رسمی وارد کشور شده‌اند . 
جهانگیر اسدی خاطرنشان کرد : گوشی‌های تلفن همراهی که پیش‌از اجرای طرح کددارکردن گوشی‌ها ( رجیستری ) در کشور وجود دارند ، مشمول این طرح نخواهند شد و اپراتورها به این نوع گوشی‌های تلفن همراه خدمات می‌دهند . 
مدیر روابط عمومی سازمان رگولاتوری افزود : تلاش همه سازمان‌های مرتبط با طرح کددارکردن گوشی‌ها بر این است که طرح مذکور با کمترین تبعات منفی اجرا شود و عاملی برای نگرانی مردم نباشد . 
اسدی ادامه داد : همه کسانی که تلاش دارند گوشی تلفن همراه وارد کشور کنند بعد از اجرای طرح کددارکردن باید گوشی‌ها را رجیستر کنند تا مشمول کالای قاچاق نشوند . 
سخنگوی سازمان رگولاتوری گفت : مردم به‌هیچ‌عنوان نگران قطع شدن خدمات اپراتوری بر روی گوشی‌هایی که اکنون از آن استفاده می‌کنند نباشند زیرا‌که گوشی‌های فعلی در طرح کددارکردن وارد نخواهند شد . 
سخنگوی ستاد مرکزی مبارزه با قاچاق کالا و ارز روز گذشته در نشست خبری خود به اجرای طرح کددار کردن ( رجیستری ) گوشی تلفن همراه در کشور اشاره کرد و گفت : مرحله آزمایشی این طرح این هفته یا هفته آینده اجرایی خواهد شد . 
طرح رجیستری یا کددار کردن گوشی تلفن همراه طرحی است که بر‌ای مقابله با قاچاق تلفن همراه در دستور کار قرار گرفته است . 
این طرح یک بار دیگر در سال 1385 اجرا شده بود که متوقف شد . 
قاسم خورشیدی گفت : ستاد مرکزی مبارزه با قاچاق کالا و ارز در اردیبهشت امسال اجرای این طرح را تصویب کرد و دو ماه به وزارت ارتباطات و فناوری اطلاعات فرصت داده شده است این طرح را اجرایی کند . 
وی افزود : در جلسه نهم تیرماه ستاد ، این مصوبه پیگیری شد و وزارت ارتباطات و فناوری اطلاعات گزارشی کامل و جامع از روند اجرای این طرح ارایه کرد . 
قرار بر این شد مرحله آزمایشی این طرح این هفته یا هفته آینده و یکی دو ماه بعد نیز عملیات اصلی آن اجرایی شود . 
وی گفت : طرح رجیستری گوشی‌های تلفن همراه هزینه‌ای جدید به مصرف کنندگان و توزیع کنندگان تحمیل نمی‌کند . 
خورشیدی تاکید کرده بود ، بر اساس قانون نظام صنفی ، هر کالایی که می‌خواهد در کشور توزیع داشته باشد باید نمایندگی و زنجیره تامین و ارایه خدمات پس از فروش داشته باشد . 
وی گفت : با اجرای طرح رجیستری گوشی تلفن همراه ، به گوشی‌های تلفن همراه آیفون که جدید وارد می‌شوند و قصد دارند از اپراتورهای سه‌گانه سرویس بگیرند ، سرویس‌دهی نخواهد شد ، مگر اینکه نمایندگی این برند در ایران تاسیس شود . 
بنابراین مشکلی برای سرویس‌دهی به گوشی‌های فعال فعلی به وجود نمی‌آید . 
سخنگوی ستاد مرکزی مبارزه با قاچاق کالا و ارز گفت : ورود و تاسیس نمایندگی توسط یک شرکت آمریکایی در ایران از نظر ما منع قانونی ندارد ، مگر اینکه سیاست‌های وزارت صنعت ، معدن و تجارت غیر از این باشد . 
جاده‌ای که از 52 سال پیش در حال ساخت است ! 
به گزارش ایسنا ، بشیر خالقی در جلسه بررسی مشکلات راه‌آهن و راه‌های استان با حضور معاونین وزرات راه و شهرسازی و استاندار اردبیل در سالن اجتماعات استانداری اردبیل گفت : جاده پونل به خلخال یکی از قدیمی‌ترین جاده‌های در دست احداث کشور است که شروع عملیات آن از سال 1343 شروع شده و با گذشت بیش از 38 سال از پیروزی انقلاب این جاده نیمه‌کاره مانده و این زیبنده نظام نیست . 
وی افزود : اخیرا نیز متاسفانه مسئولان راهداری گیلان در امتداد جاده منتهی به استان مذکور با ریختن چندین کامیون خاک راه را مسدود کرده که امکان تردد از این جاده میسر نبوده و به جای حل مساله صورت مساله را پاک کرده‌اند . 
خالقی با انتقاد از بلاتکلیفی این جاده و جاده‌های خلخال از مسئولان راه و شهرسازی خواست تا هرچه سریعتر نسبت به تعیین تکلیف وضعیت جاده‌های خلخال اهتمام داشته باشند . 
وی خاطرنشان کرد : گفتن این مطالب به دلیل تعصبات شهرستانی نیست ، بلکه در صورت احداث این جاده‌ها علاوه بر شهرستان خلخال ، استان نیز از بن‌بست خارج شده و فاصله مرکز استان به پایتخت کوتاهتر می‌شود . 
نماینده مردم خلخال و کوثر در مجلس شورای اسلامی در بخش دیگری از سخنان خود ضمن گلایه از کندی پیشرفت پروژه راه‌آهن اردبیل به میانه گفت : دولت برای تکمیل راه‌آهن قزوین - گیلان میلیاردها سرمایه‌گذاری می‌کند ، در صورتیکه برای پروژه راه‌آهن اردبیل ریالی اعتبار تخصیص داده نمی‌شود . 
وی خاطرنشان کرد : ما از توسعه همه استان‌ها به خصوص استان همجوار گیلان اسقبال می‌کنیم و خوشحال هستیم ، ولی تبعیض در تخصیص اعتبارات مردم اردبیل را سرخورده کرده است . 
خالقی گفت : ما همیار دولت بوده و به دنبال حاشیه‌سازی نیستیم و در پیشگاه خدا سوگند یاد کرده‌ایم که حافظ منافع مردم و در خدمت به کشور از هیچ کوششی دریغ ننماییم ، در صورتیکه برخی مسئولان قصور و اشتباهات خود را توجیه می‌کنند که این برای ما قابل‌قبول نیست . 
نماینده مردم خلخال و کوثر در مجلس شورای اسلامی با اشاره به حادثه تاسف‌بار اخیر سمنان گفت : علیرغم سرمایه‌گذاری بیش از 500 میلیارد تومانی وزارت در این خط ریلی و تجهیز زیرساخت آن ، متاسفانه در سایه سهل‌انگاری و غفلت عده‌ای خانواده‌های زیادی از هموطنان داغدار شدند . 
وی ضمن ابراز همدردی با خانواده‌های سوگوار از مسولان ذیربط خواست که در نظم دادن به خطوط ریلی اهتمام لازم را داشته باشند و با عاملان این حادثه برخورد جدی و قانونی شود تا بار دیگر شاهد حوادث ناگوار اینچنینی در کشور نباشیم . 
انتهای پیام 
چینی‌ها پس از برجام ، تسلط خود بر بازار ایران را از دست می‌دهند 
پایگاه خبری تحلیلی انتخاب ( Entekhab.ir ) : اریکا ماساکو ولش ، مدیر تحولات تجاری خاورمیانه در موسسه سالیدیانس به بررسی فرصت‌ها و چالش‌های تجاری بعد از گشوده شدن بازار ایران پرداخته است . 
به گزارش انتخاب ، به نقل از پایگاه خبری گالف بیزنس ، لغو تحریم‌های ایران برای اکثر شرکت‌های بزرگ اروپایی و آسیایی فرصتی بوده که این شرکت‌ها مدت‌ها در انتظار آن بوده‌اند ، زیرا بسیاری از این شرکت‌ها قبل از تحریم‌ها سرمایه گذاری‌هایی در ایران انجام‌داده و تاسیسات تولیدی و فعالیت‌های گسترده‌ای را در این کشور مستقر کرده بودند . 
شرکت‌های چینی و آمریکایی وضعیت فعلی را به دلایل مختلف بیشتر یک تهدید می‌دانند تا یک فرصت . 
شرکت‌های چینی ، در دوران تحریم‌های ایران ، به لطف عدم حضور رقبای قدرتمند خارجی در بازار ایران ، سود زیادی از آن خود کردند . 
اما با لغو تحریم‌ها ، چینی‌ها تسلط سال‌های گذشته بر بازار ایران را از دست خواهند داد . 
برای شرکت‌های آمریکایی وضعیت پیچیده‌تر است . 
هرچند شعب خارجی شرکت‌های آمریکایی از نظر فنی مجاز به همکاری با ایران هستند ، اما این همکاری‌ها هنوز هم با چالش‌های حقوقی بسیاری مواجه است که موجب شده بسیاری از این شرکت‌ها از خیر حضور در بازار ایران بگذرند . 
اما گشایش ایجاد شده در بازار ایران چه معنایی برای کشورهای عضو شورای همکاری خلیج فارس دارد ؟ 
این گشایش هم فرصت‌ها و هم چالش‌های زیادی برای کشورهای عربی منطقه در پی دارد و برای فهم ماهیت پیچیده روابط ایران و کشورهای عرب منطقه باید ابتدا جایگاه ایران در اقتصاد کل خاورمیانه را تشریح کرد . 
ایران یک اقتصاد تحریم شده فاقد نبوغ و ابتکار نیست ، در سال‌های تحریم توسعه‌نیافته باقی‌مانده باشد . 
بلکه اقتصاد این کشور متنوع‌تر از اکثر اقتصادهای نوظهور امروز است و از شاخص‌های مختلف اقتصاد بزرگی به شمار می‌آید . 
به‌رغم تحریم‌ها ، ایران همچنان با 425 میلیارد دلار ، بیست و ششمین تولید ناخالص داخلی بزرگ جهان را به خود اختصاص داده است . 
عربستان با 646 میلیارد دلار در رده بیستم و امارات با 370 میلیارد دلار در رده سی و یکم است . 
ایران 1.5 درصد کل تولید ناخالص داخلی جهان را تولید می‌کند . 
ایران همچنین از جمعیتی 80 میلیون‌نفری برخوردار است که برابر با جمعیت هر 6 کشور عضو شورای همکاری خلیج فارس است . 
به‌علاوه ، ایران با جمعیتی عمدتا جوان ، از تحصیلکرده‌ترین جمعیت منطقه برخوردار است ، به‌نحوی‌که 13.3 درصد از نیروی کار آن فارغ‌التحصیل دانشگاهی هستند . 
ایران در بین کشورهای منطقه از بالاترین نرخ باسوادی برخوردار است و پنجمین تربیت‌کننده بزرگ مهندس در جهان است . 
ایران نیز همانند همسایگان عرب خود از منابع عظیم انرژی برخوردار است . 
ایران دارنده چهارمین ذخایر بزرگ اثبات شده نفت جهان و دومین ذخایر بزرگ اثبات شده گازی جهان است . 
ایران تا سال 2015 همچنان دوازدهمین صادر‌کننده بزرگ نفت جهان بوده و انتظار می‌رود با افزایش تولید خود این جایگاه را ارتقا بخشد . 
اما ایران بر خلاف کشورهای عضو شورای همکاری خلیج فارس ، اقتصادی متنوع ساخته که تنها متکی به صنعت نفت و گاز نیست . 
هرچند درآمدهای نفتی هنوز یک چهارم از تولید ناخالص داخلی کشور را تشکیل می‌دهد ، اما صنایع خودروسازی ، معدن و تولید و بخش کشاورزی هر کدام 10 درصد از اقتصاد این کشور را به خود اختصاص داده‌اند . 
ایران همچنین در کنار نفت و گاز دارای دیگر منابع طبیعی است . 
ایران دارای بیش از 7 درصد کل منابع معدنی جهان است . 
ایران دارای بزرگترین ذخایر روی جهان و عرضه‌کننده بزرگ سنگ‌آهن و کرومیت است . 
این کشور همچنین از منابع عظیم مس برخوردار است . 
مجبور به قطع 1700 اصله درخت در پارک چیتگر شدیم 
به گزارش خبرنگار مهر ، ابوالقاسم مولایی شهردار منطقه 22 در صحن علنی شورای شهر گفت : یکی از انتقادها کمبود روشنایی در منطقه است که وقتی با رئیس اداره برق تماس گرفتیم مبنی بر اینکه چرا برق پارک‌ها که محل عمومی است ، قطع کرده‌اید به ما پاسخ دادند ما تکلیفی در این خصوص نداریم و هزینه برق باید پرداخت شود . 
وی با اشاره به زیرساخت‌ها نیز افزود : یکی از تاکیدات ما بحث تامین فاضلاب منطقه است ؛ موضوعی بسیار حساس است که در این زمینه 4 قطعه زمین برای ایجاد تصفیه‌خانه و 9 قطعه زمین برای مخزن به اداره آب و فاضلاب اراده دادیم . 
مولایی تصریح کرد : در این حوزه زیرساخت‌ها تامین شده و اداره فاضلاب باید در خصوص ساخت آن اقدام کند . 
شهردار منطقه 22 در پاسخ به انتقاد از قطع درختان در بوستان چیتگر نیز گفت : بنا به دلایلی مجبور شدیم 1700 اصله درخت را قطع کنیم اما تعهد دادیم که 50 هزار اصله درخت در این بوستان کاشته شود . 
وی افزود : از همه حاضران دعوت می‌کنم اسفندماه از این بوستان دیدن کنند تا در جریان روند کاشت این درخت‌ها قرار بگیرند . 
دریاچه چیتگر به خوبی اداره نمی‌شود رئیس کمیته حمل‌و‌نقل شورای شهر تهران گفت : بهره‌برداری از دریاچه چیتگر به سازمان بازنشستگی شهرداری داده شده اما این مجموعه خوب اداره نمی‌شود و ضرورت دارد نسبت به اداره آن چاره‌اندیشی جدی کنیم . 
محسن سرخو اضافه کرد : از سازمان اتوبوسرانی نیز انتقاد داریم زیرا شبکه حمل و نقلی برای اتوبوسرانی پیش‌بینی شده اما بودجه‌ای برای تامین اتوبوس اختصاص نیافته است . 
نمی‌توان مشکلات منطقه 22 را به گردن قبلی‌ها انداخت 
رئیس کمیسیون معماری و شهرسازی شورای شهر تهران گفت : منطقه 22 یک فرصت استثنایی بود که تبدیل به منطقه‌ای نمونه شود اما این فرصت عملا از دست رفت . 
محمد سالاری گفت : در زمان طراحی برای منطقه 22 همایش‌های مختلفی با حضور متخصصان برگزار شد و قرار شد همه ساخت‌و‌سازها بر مبنای استانداردهای کامل ایجاد شود . 
منطقه 22 در زمانی ایجاد شد که طرح جامع و تفصیلی وجود داشته لذا نمی‌توان معضلات آن را به گردن قبلی‌ها انداخت . 
وی با تعجب از صحبت وزارت آموزش و پرورش مبنی بر اینکه زمین برای ساخت مدرسه در منطقه 22 وجود ندارد گفت : از ابتدا قرار بود 70 درصد املاک برای تامین سرانه‌های اساسی صرف شود اما سئوال این است که این زمینه‌ها چه شده است ؟ 
هیئت رئیسه شورا باید برای رفع مشکلات منطقه ورود کند 
نایب رئیس شورای شهر تهران نیز با اشاره به انتقادات متعدد در منطقه 22 در حوزه‌های آموزش و پرورش ، آب و فاضلاب ، برق ، ترافیک و … گفت : هیئت رئیسه باید در این زمینه فکری اساسی کند و ورود جدی داشته باشد . 
مرتضی طلایی افزود : با توجه به اینکه مشکلات منطقه 22 در آینده بیشتر خواهد شد ، گفت : ضروری است از هم اکنون جلسات متعدد با مسئولان ذیربط برگزار شود . 
سیامک صدیقی 
آخرین وضعیت واگذاری سپیدرود رشت 
به گزارش ورزش سه ، علی نظرمحمدی درباره آخرین شرایط واگذاری به اظهارنظر پرداخت . 
وی در این باره گفت : در ابتدا از طرف خودم و خانواده‌ام از همه عزیزانی که در این مدت لطف داشتند ، تشکر می‌کنم ، اکنون همه هواداران و مردم منتظر تعیین تکلیف سپیدرود هستند و قرار است در جلسه پیش روی شورای اسلامی شهر ، بررسی شود . 
وی ادامه داد : کمیسیون تمام شرایط را بررسی کرده ، آنها در کلیات خریداری سپیدرود مشکلی ندارند ، بررسی مقدمات انجام شده و در صورت برطرف شدن ابهامات ، کار واگذاری باشگاه سپیدرود نهایی می‌شود ، امیدوارم یک بار برای همیشه این اتفاق بیفتد و خیال مردم‌را راحت کند . 
اکنون بیشتر اعضای شورا با موضوع واگذاری موافق هستند و تنها یکی دو نفر با این اتفاق مخالفند که انشاالله این دوستان نیز تغییر رای می‌دهند . 
سرمربی سپیدرودی‌ها ادامه می‌دهد : به‌هرحال همین مردم شهر رشت ، نماینده‌های‌شان را به شورای شهر فرستادند و اکنون انتظار دارند آنها جواب اعتماد خود را بگیرند ، آنها از اعضای شورای شهر انتظار دارند ، سپیدرود نماد شهر رشت است . 
هواداران سال‌ها از این تیم دلسرد شده بودند اما با نتایج خوب دو سال اخیر ، اکنون این تیم در صدر جدول و یک‌قدمی صعود به لیگ برتر قرار گرفته است ، موضوع واگذاری باشگاه سپیدرود می‌تواند باعث اتحاد فراوان در شهر رشت شود . 
محققان امیرکبیر کارایی پیلهای سوختی را افزایش دادند 
به گزارش خبرگزاری مهر ، محققان دانشگاه امیرکبیر با همکاری دانشگاه دلاویر آمریکا روشی را برای بهینه‌سازی پیل سوختی ارائه کردند که استفاده از آن موجب افزایش 20 درصدی چگالی توان پیل‌های سوختی شده است . 
هادی حیدری ، مجری این طرح ، در قالب رساله دکتری با عنوان « بهبود کارایی پیل سوختی غشا تبادل پروتون » عنوان کرد : این طرح در دانشکده مهندسی مکانیک تحت راهنمایی دکتر کرمانی و دکتر دبیر اجرایی شد . 
وی گفت : پیل سوختی فناوری‌های نوین برای تولید انرژی هستند که از واکنش مستقیم سوخت و اکسید کننده‌ها بدون ایجاد آلایندگی‌های زیست‌محیطی و صوتی ، انرژی الکتریکی را باراندمان بالا تولید می‌کند . 
مجری طرح ، پیل‌های سوختی را دسته‌ای از انرژی‌های تجدید‌پذیر دانست و ادامه داد : پیل سوختی مورد مطالعه در این تحقیقات پیل سوختی غشا تبادل پروتون است که از یک غشا پلیمری تشکیل شده تا تبادل پروتونی در آن رابه سهولت انجام شود . 
حیدری عدم آلایندگی زیست‌محیطی و راندمان و چگالی توان بالا را از مزایای این نوع پیل سوختی نام برد که موجب استفاده از این فناوری در خودروها شود و یادآور شد : یکی از دلایل عمده گرمایش جهانی استفاده از سوخت‌های فسیلی در خودروها است و مطالعات نشان داده که اگر با روند فعلی از خودروهای با سوخت فسیلی استفاده شود ، تا سال 2100 حدود 60 درصد به میزان فعلی گازهای گلخانه‌ای افزوده خواهد شد . 
وی استفاده از خودروها با فناوری پیل سوختی را راهکاری موثر برای کاهش آلایندهای زیست‌محیطی نام برد و اضافه کرد : در این مطالعات ما بر روی بهبود کارایی این نوع از پیل‌های سوختی تمرکز کردیم . 
وی با تاکید بر این که پیل‌های سوختی دارای لایه‌های مختلف است ، افزود : بنابر فناوری استفاده شده در هر لایه نیاز به متخصصان برق ، مکانیک ، شیمی و غیره دارد تا یک پیل سوختی ساخته شود . 
حیدری صفحات دوقطبی را یکی از اجزای اصلی پیل سوختی برشمرد که تاثیر بسزایی بر روی وزن ، چگالی توان و قیمت پیل سوختی ذکر کرد دارد و ادامه داد : این صفحات که در دو سمت آند و کاند پیل سوختی قرار دارند ، از یکسری کانال‌هایی تشکیل شده که وظیفه آنها توزیع یکنواخت جریان واکنشگر است . 
مجری طرح جریان واکنشگر برای آند را هیدروژن و برای کاتد را هوا به عنوان اکسید‌کننده دانست و اظهار کرد : در این مطالعه از یک روش نوین برای میدان‌های جریان صفحات دو قطبی استفاده شد . 
به گفته وی در این مطالعه نشان دادیم که مانع‌گذاری در مسیر کانال‌های جریان باعث افزایش غلظت جریان واکنشگر بر روی سطح کاتالیست می‌شود . 
وی سطح کاتالیست را سطحی معرفی کرد که عمده واکنش‌های پیل سوختی در آن صورت می‌گیرد و گفت : افزایش غلظت جریان واکنشگر موجب بهبود کارایی پیل سوختی می‌شود . 
حیدری ، با تاکید بر این که در این مطالعه از دو روش شبیه‌سازی عددی و تست‌های تجربی استفاده شده است ، اضافه کرد : در روش عددی از شبیه‌سازی 3 بعدی یک مجموعه پیل سوختی با 9 لایه استفاده شد و با مطالعات پارامترهای مختلف ، مناسب‌ترین طرح برای میدان جریان صفحات دو قطبی انتخاب شد . 
این دانش‌آموخته دانشگاه صنعتی امیرکبیر ، مقایسه طرح بهینه و طرح اولیه پیل سوختی را گام بعدی این مطالعات ذکر کرد و یادآور شد : نتایج نشان داد که با این طرح نوین صفحات دوقطبی کارایی پیل سوختی حدود 20 درصد نسبت به طرح‌های قبلی بهبود‌یافته است . 
به گفته وی ساخت و تست این پیل‌های سوختی در این تحقیق با همکاری مرکز تحقیقات پیل سوختی دانشگاه دلاویر آمریکا انجام شده است . 
از نتایج این مطالعه ، 10 مقاله در مجلات ISI منتشرشده است . 
مشغله کاری دلیل سرمربی برای غیبت در مسابقات پینگ‌پنگ دسته برتر 
جمیل لطف الله نسبی در گفت‌وگو با ایسنا ، درباره غیبتش در مسابقات تنیس روی میز دسته برتر ، بیان کرد : از سوم آبان ماه اردوی تیم ملی آغاز می‌شود و پس از آن نیز اعزام به تور جهانی را در برنامه داریم . 
از این رو من با مسئولان فدراسیون صحبت کردم که در این مسابقات حضور نداشته باشم و کارهایم را انجام دهم . 
زمانی‌که اردو آغاز شود در خدمت تیم ملی خواهم بود . 
البته مسابقاتی که پخش زنده می‌شد را تماشا کردم و در ارتباط هم بودم . 
لطف الله  نسبی در پاسخ به این پرسش که فکر نمی‌کرد حضورش در مسابقات دسته برتر و زیر نظر داشتن عملکرد بازیکنان ضروری بود ، تصریح کرد : با دبیر فدراسیون که صحبت کردم ، گفتم که باید بیایم ، اما مشغله داشتم و باید کارهایم را جمع‌و‌جور می‌کردم . 
بنابراین اجازه گرفتم که در این مسابقات نباشم . 
با این حال با میرالماسی ، مدیر تیم‌های ملی در ارتباط بودم و اخبار را از او می‌گرفتم . 
او در مورد سیستم برگزاری مسابقات ، تصریح کرد : جدول مقداری ایراد داشت . 
بهترین جدولی که در دنیا استفاده می‌شود ، جدول دوره‌ای است . 
زمانی‌که بخشی از جدول حذفی و قرعه‌کشی می‌شود شانس هم دخالت دارد ، بنابراین اشکالاتی دارد . 
البته فکر می‌کنم فردا ( سه‌شنبه ) جلسه‌ای را در مورد نحوه برگزاری مسابقات داشته باشند تا مشکلات را بر طرف کنند . 
لطف الله نسبی در مورد این که یک بازیکن 40 ساله در میان جوانان توانست فینالیست شود ، تصریح کرد : احدی بازیکن با تجربه‌ای است و سال‌ها عضو تیم ملی بوده و در مسابقات مختلف شرکت کرده است . 
او تجربیات خوبی دارد . 
برای‌این‌که بازیکنان جوان‌تر بتوانند به فینال برسند باید صبورتر باشیم و باید فضا برای آنها مهیا شود . 
البته استارت کار زده شده و نتایجی که در مسابقات دسته برتر به دست آمد این موضوع را نشان می‌دهد ، اما در کل باید صبورتر باشیم . 
انتهای پیام 
لزوم آگاه‌سازی مردم در زمینه پیشگیری از سرقت 
فرماندار زرند گفت : مهم‌ترین مساله در بحث پیشگیری از سرقت آگاه‌سازی و اطلاع‌رسانی آحاد مردم در زمینه نگهداری از مال و اموال خود است . 
به گزارش خبرگزاری فارس از زرند ، حبیب‌الله خنجری ظهر امروز در جلسه کمیسیون پیشگیری و مقابله با جرم این شهرستان اظهار داشت : موضوع سرقت یکی از ناهنجاری‌هایی است که ضرورت آسیب‌شناسی و عوامل اصلی آن برای پیشگیری باید مورد توجه قرار گرفته و متناسب با آن در شهرستان سیاست‌گذاری شود . 
فرماندار زرند ایجاد بستری امن و فراهم آوردن امنیت روانی ، اعتماد و آرامش در جامعه را بسیار مهم دانست و افزود : اقدامات خوبی در این حوزه‌ها انجام‌گرفته و باید با هماهنگی و همکاری همه دستگاه‌های متولی در راستای دستیابی به اهداف از پیش تعیین شده اقدام کرد . 
خنجری افزود : مهم‌ترین مساله در بحث پیشگیری از سرقت آگاه‌سازی و اطلاع‌رسانی آحاد مردم در زمینه نگهداری از مال و اموال خود است . 
وی خواستار همکاری و تعامل هرچه بیشتر دستگاه‌های دولتی ذیربط در زمینه مقابله با سرقت شد و اظهار کرد : اعضای کمیسیون باید مانند گذشته تعامل و هماهنگی لازم را با یکدیگر داشته و تلاش کنند پیشنهادها و راهکارهای عملی در راستای کاهش جرم سرقت ارائه شود . 
خنجری عنوان کرد : باید برخی اقدامات پیشگیرانه و بازدارنده اولیه برای تاسیسات و تجهیزات توسط دستگاه‌های خدمت‌رسان نظیر بانک‌ها و اصناف در مقابله با سرقت و دستبرد صورت گیرد . 
فرماندار زرند همچنین در جلسه ستاد ساماندهی متکدیان و کودکان خیابانی این شهرستان با اشاره به عواقب ناشی از تکدی‌گری و شیوع آن در جامعه اظهار داشت : تکدی‌گری پدیده‌ای منفی است که با اعتقادات مذهبی و عرفی جامعه ناسازگار بوده و سبب بروز و رشد آسیب‌های اجتماعی از‌جمله سرقت ، اعتیاد ، کودک‌آزاری و .. . 
می‌شود . 
خنجری با بیان اینکه نگرش مردم نسبت به این پدیده شوم باید تغییر کند ، افزود : متکدیان خیابانی شامل متکدیان حرفه‌ای ، ول‌گردان ، افراد بی‌سرپرست و مجهول‌الهویه ، گمشدگان ، افراد متواری ، افراد معلول و ناتوان و نیازمندان غیرحرفه‌ای است که برخورد با هر کدام از این گروه‌ها توسط دستگاه‌های ذیربط می‌تواند به ریشه‌کن کردن این پدیده شوم کمک کند . 
انتهای پیام / 80022 / ق 30 
استعفای رئیس آموزش و پرورش 
رئیس آموزش و پرورش بمپور سیستان و بلوچستان در پی تنبیه بدنی یک دانش‌آموز از سوی معلم خطاکار از سمت خود استفا کرد . 
به گزارش میزان ، علیرضا نخعی مدیر کل آموزش و پرورش استان سیستان و بلوچستان اظهار کرد : با انگیزه صیانت از فداکاری‌های همه معلمان استان که در شرایطی سخت برای آموزش کودکان این مرز‌و‌بوم فداکارانه تلاش می‌کنند با عاملان این حادثه شدیدا برخورد خواهد شد . 
مدیرکل آموزش و پرورش سیستان و بلوچستان خاطرنشان کرد : تلاش و دلسوزی معلمان استان بر کسی پوشیده نیست و این تلاش تا بدانجا پیش رفته است که معلمان این دیار از بزرگترین سرمایه انسانی که همان بذل جان است نیز دریغ نکرده‌اند ، معلمان شهید حوادث تروریستی و همچنین فداکاری معلم خاشی که برای حفظ جان دانش آموزانش حتی از جان خود گذشت ، نمونه‌ای از این فداکاری‌ها است . 
وی با اشاره به موارد فوق تاکید کرد : به همین دلیل به‌هیچ‌وجه اجازه نخواهیم داد اقدام غیرتربیتی و نسنجیده یک همکار فرهنگی به حیثیت تلاش‌های سایر همکاران ما خدشه وارد کند و به همین سبب علاوه بر این معلم خطا کار با مدیر مدرسه‌ای که چنین اتفاقی در مدرسه وی رخ‌داده نیز با شدت برخورد خواهد شد . 
نخعی تصریح کرد : همه‌ساله در آستانه بازگشایی مدارس جلسات متعددی با مدیران آموزش و پرورش برگزار می‌شود و همه توصیه‌های لازم به همراه بخشنامه‌های لازم‌الاجرا به همه مدارس فرستاده می‌شود . 
به همین علت است که با وجود همه این حساسیت‌ها از چنین خطاهایی به‌سادگی نمی‌گذریم . 
مدیر کل آموزش و پرورش سیستان و بلوچستان گفت : ما در هر منطقه‌ای که موضوع تنبیه بدنی در آن اتفاق بیافتد یک نمره منفی برای رئیس آموزش و پرورش آن منطقه لحاظ می‌کنیم و در صورت تکرار ، ضمن برخورد جدی ، حتی با عزل آن رئیس نیز پیش خواهیم رفت . 
وی با اشاره به اینکه به صورت تلفنی با دانش‌آموز مصدوم و خانواده او صحبت کرده و در جریان روند درمان وی هستم خاطرنشان کرد : پس از ارزیابی‌های انجام شده مدیر این مدرسه تعلیق و معلم خاطی نیز به هیات رسیدگی به تخلفات احضار شده است . 
نخفی گفت : در پی این رویداد 
فریدون دامنی 
رئیس آموزش و پرورش منطقه بمپور نیز از سمت خود استعفا کرد . 
حمایت از طرح‌های دانش بنیان و محصول محور ، راهبرد دانشگاه در سال اقتصاد مقاومتی 
معاون پژوهش و فناوری دانشگاه آزاد اسلامی ، حمایت از طرح‌های دانش بنیان و ایده‌های خلاقانه محصول محور را از مهمترین سیاست‌های دانشگاه آزاد اسلامی در سال اقتصاد مقاومتی ، اقدام و عمل عنوان کرد . 
به گزارش خبرنگار خبرگزاری دانشجویان ایران ( ایسنا ) منطقه سمنان ، دکتر ابراهیم واشقانی فراهانی در بازدید از مرکز رشد واحد‌های فناور دکتر حسابی دانشگاه آزاد اسلامی سمنان اظهار کرد : این مرکز یکی از اقدامات عملی دانشگاه در مسیر اقتصاد مقاومتی به حساب می‌آید که مورد تاکید هیات امنای دانشگاه و در راس آن آیت‌الله هاشمی رفسنجانی و دکتر میرزاده ریاست دانشگاه آزاد اسلامی قرار دارد . 
وی گفت : حمایت از طرح‌های دانش بنیان و ایده‌های خلاقانه محصول محور در سیاست‌های جدید دانشگاه آزاد اسلامی جایگاه ویژه‌ای دارد و دانشگاه از طریق این مراکز می‌تواند ضمن شناسایی ایده‌های دانش‌محور و حمایت از آن‌ها ، امکان ورود آن‌ها را به عرصه تولید و صنعت فراهم می‌کند . 
واشقانی فراهانی ابراز امیدواری کرد : با راه‌اندازی این مرکز ، دانشگاه آزاد اسلامی سمنان بتواند نقش خود را در تحقق اقتصاد مقاومتی بیش از پیش ایفا کند . 
رئیس دانشگاه آزاد اسلامی سمنان نیز در خصوص مرکز رشد دکتر حسابی گفت : مرکز رشد واحد‌های فناور در دانشگاه آزاد اسلامی سمنان پیش‌از این و از سال 85 به عنوان نخستین مجموعه دانشگاهی در استان سمنان طی تفاهم‌نامه‌ای با پارک علم و فناوری استان سمنان راه‌اندازی و به مدت نزدیک به شش سال فعال بود که به دلیل تکمیل ظرفیت و کمبود فضای فیزیکی و پاره‌ای اختلاف نظر‌ها برای مدتی غیر فعال شد . 
دکتر شاهرخ رنجبر بهادری افزود : با صدور بخشنامه‌های جدید در حوزه معاونت پژوهش و فناوری دانشگاه آزاد اسلامی و تغییر رویکرد و ماموریت دانشگاه در عرصه حمایت از ایده‌های محصول محور و دانش بنیان امکان راه‌اندازی مجدد مرکز رشد در سمنان طی تفاهم‌نامه‌ای با پارک علم و فناوری استان فراهم شد که هم اکنون در حال تکمیل و پذیرش متقاضیان و مراجعین است . 
وی از حمایت ویژه دانشگاه آزاد اسلامی از طرح‌های پذیرش‌شده در این پارک خبر داد و افزود : واحدهایی که از طرف دانشگاه برای پذیرش در این مرکز معرفی می‌شوند علاوه بر حمایت‌های مالی از طرف پارک از حمایت‌های ویژه دانشگاه آزاد اسلامی نیز برخوردار می‌شوند . 
رنجبر بهادری از اختصاص تسهیلات تا سقف یک میلیارد ریال به واحدهای پذیرش‌شده در این مرکز خبر داد و افزود : این تسهیلات شامل تسهیلات دانشگاه آزاد اسلامی و تسهیلات پارک علم و فناوری استان بوده و مرحله به مرحله و گام‌به‌گام قابل پرداخت است . 
انتهای پیام 
اسامی هیات ژوری و داوران قضاوت‌کننده اعلام شد 
به گزارش خبرگزاری مهر ، مرحله اول رقابتهای لیگ باشگاه‌های کشتی آزاد و فرنگی کشور در روزهای 10 و 11 شهریورماه در سالن تختی شهر خرم آباد برگزار می‌شود . 
اسامی داوران قضاوت‌کننده در این رقابت‌ها به شرح زیر است : 
سرپرست فنی و ژوری : اردوان صاحب ( خوزستان ) 
ژوری : عین اله محمدی ( تهران ) ناصر فروتن ( تهران ) 
داوران درجه‌یک بین‌المللی : 1 - مسعود رستمی‌پور ( تهران ) 2 - بهنام شیرمحمدی ( تهران ) 3 - غلامرضا طاهرخانی ( قزوین ) 4 - اردوان صاحب ( خوزستان ) 5 - عین‌الله محمدی ( تهران ) 6 - ناصر فروتن ( تهران ) 7 - اکبر نصیری ( زنجان ) 8 - کوروش تقی‌زاده ( بوشهر ) 9 - ابراهیم کریمی ( آذربایجان غربی ) 
داوران درجه دو بین‌المللی : 1 - جلال طوقی ( اردبیل ) سید فرشید میرهاشمی ( آذربایجان شرقی ) 3 - فرید بهرامی ( لرستان ) 4 - مرتضی زورمند ( البرز ) 5 - ابراهیم یزدان پناه ( آذربایجان غربی ) 6 - مهدی بشیرزاده ( خوزستان ) 7 - شیرزاد غلامزاده ( لرستان ) 
دوران درجه سه بین‌المللی : 1 - محمد حدادی ( گلستان ) 2 - غلامرضا محمدبیگی ( البرز ) 3 - مهدی شهبازی ( کرمانشاه ) 4 - خلیل احمدی ( تهران ) 5 - میلاد قلاوند ( خوزستان ) 6 - حمیدرضا فرسیابی ( تهران ) 
خودروهای بالای 2500 سی‌سی که وارد ایران شدند 
پایگاه خبری تحلیلی انتخاب ( Entekhab.ir ) : ایسنا نوشت : ورود خودروهای با حجم موتور بیش از 2500 سی‌سی به ایران با مصوبه هیات وزیران ممنوع شده است ، اما در عین حال برخی نهادها از‌جمله وزارت امور خارجه و سفارت‌خانه‌ها به دلیل شرایط خاص می‌توانند با دریافت مجوز اقدام به ورود این خودروها کنند . 
بر اساس آمار گمرک جمهوری اسلامی ایران در هفت‌ماهه سال جاری 36 هزار و 617 دستگاه خودرو از مبادی قانونی به کشور وارد شده است که ارزش آن به 941 میلیون و 298 هزار و 419 دلار می‌رسد . 
بر اساس این آمار مشاهده می‌شود که اغلب خودروهای وارداتی به کشور در این مدت از سه برند هیوندای ، کیا و تویوتا بوده‌اند . 
همچنین بخش عمده‌ای از خودروهای وارد شده به کشور از امارات متحده عربی به ایران وارد شده‌اند ، به طوریکه از مجموع 36 هزار و 617 دستگاه خودروی وارداتی به کشور ، 27 هزار و 197 دستگاه آن از کشور امارات وارد ایران شده است . 
با وجود اینکه ورود خودروهای با حجم موتور بیش از 2500 سی‌سی به کشور از سوی هیات وزیران ممنوع شده است ، برخی مقامات و سفارت خانه‌های خارجی در کشور با دریافت مجوز اقدام به واردات خودروهای بالای 2500 سی‌سی با شرایط خاص برای انجام فعالیت‌های کاری به کشور می‌کنند . 
در همین راستا یکی از موارد جالب‌توجه در آمار واردات خودرو ، ورود یک دستگاه تویوتا لندکروز GRX 2014 نقره‌ای با هشت سیلندر و حجم موتور 4600 سی‌سی به کشور است که بر اساس اطلاعات این خودرو ضد گلوله بوده و از سوی کشور ترکیه و سرکنسولگری ترکیه در تبریز به ایران وارد شده است . 
آلمان ، صادرکننده لوکس‌ترین خودروها به ایران 
در همین مدت هشت دستگاه پورشه باکستر مدل‌های 2016 و 2017 نیز به ایران وارد شده‌اند که همگی حجم موتورشان کمتر از 2500 سی‌سی است . 
این خودروها از کشور آلمان که سازنده آن‌هاست به ایران وارد شده‌اند . 
همچنین 28 دستگاه پورشه ماکان نو با حجم موتور 2000 سی‌سی و مدل‌های 2016 و 2017 از طریق همین کشور آلمان به ایران وارد شده است که در مجموع قیمت خودروهای وارد شده بیش از سه میلیون دلار است . 
همچنین یک دستگاه اتومبیل‌سواری مرسدس بنز E 300 مدل سال 2016 به رنگ خاکستری تیره متالیک ، شش سیلندر بنزینی با حجم موتور 3500 سی‌سی با تودوزی چرمی نیز در همین مدت با مجوز وزارت امور خارجه به قیمت 48 هزار دلار به ایران وارد شده است . 
به‌طور کلی کشور آلمان را می‌توان مهم‌ترین صادرکننده خودروهای لوکس به ایران دانست ، به طوریکه عمده خودروهای مرسدس بنز ، بی ام دبلیو ، لکسوس ، پورشه و … از طریق این کشور به ایران وارد شده است . 
امارات متحده عربی 
ورود خودروها با حجم بیش از 2500 سی‌سی از امارات متحده عربی نیز انجام شده است ، به طوریکه در این مدت 9 دستگاه خودرو با این شرایط از امارات وارد ایران شده است . 
تویوتا پرادو با حجم موتور 2700 سی‌سی ، خودروی تاکتیکی فرماندهی تویوتا لندکروز شش سیلندر ، تویوتا پرادو GRX با حجم 4000 سی‌سی ، تویوتا آوالون 3458 سی‌سی ، دو دستگاه میتسوبیشی پاجرو 3500 سی‌سی ، میتسوبیشی پاجرو 3800 سی‌سی ، هیوندای سانتافه شش سیلندر 3300 سی‌سی و یک دستگاه خودروی سواری ون کیا کارنوال 3300 سی‌سی ، خودروهایی بوده‌اند که در این مدت از امارات با حجم بیش از 2500 سی‌سی به ایران وارد شده‌اند که اغلب آن‌ها مجوز وزارت امور خارجه را دارند و در برخی موارد نام نهاد مجوز گیرنده و شماره مجوز ذکر نشده است . 
ژاپن 
در همین مدت شش دستگاه خودرو با حجم موتور بالای 2500 سی‌سی نیز از ژاپن به ایران وارد شده‌اند . 
دو دستگاه تویوتا پرادو 2700 سی‌سی ، دو دستگاه میتسوبیشی پاجرو 3800 سی‌سی ، یک دستگاه استیشن میتسوبیشی پاجرو GLX 3500 سی‌سی و تویوتا پرادو VRX 2700 سی‌سی ، خودروهای واردشده از ژاپن با حجم موتور بالای 2500 سی‌سی هستند . 
جسد کودک غرق شده پلدختری 70 کیلومتر پس از محل حادثه پیدا شد خرم‌آباد - ایرنا - مدیرعامل جمعیت هلال‌احمر لرستان گفت : جسد کودک غرق شده پلدختری که یکم اردیبهشت‌ماه جای در رودخانه کشکان غرق شده بود ، امروز پس از گذشت هشت روز در 70 کیلومتری محل حادثه پیدا شد . 
حسین رضا مرادی روز پنجشنبه در گفت‌و‌گو با خبرنگار ایرنا افزود : این کودک به نام علی رضایی دانش‌آموز کلاس اول دبستان خلیل طهماسبی روستای چم مهر از توابع شهرستان پلدختر به همراه دختر عمویش حنانه چهارشنبه عصر ( یکم اردیبهشت جاری ) در کنار رودخانه بوده‌اند . 
وی تصریح کرد : این دو بر اثر سهل‌انگاری درون رودخانه سقوط کرده‌اند که حنانه توسط پدرش از آب بیرون کشیده می‌شود ولی تلاش برای نجات پسر‌بچه توسط مردم روستا بی‌نتیجه ماند و در رودخانه کشکان غرق شد . 
وی ادامه داد : جسد این کودک در امتداد رودخانه کشکان و در منطقه پاعلم توسط نیرو‌های مردمی یافت شده است . 
به گفته وی در این مدت سه تیم سیلاب به همراه نیروهای پشتیبان هلال‌احمر در جستجوی این کودک بودند . 
7273/6060 انتهای پیام / * اجتماعی داخلی حوادث ارتباط با سردبیر : newsroom@irna.ir تماس بی‌واسطه با مسیولین 
اعطای 120 میلیارد تومان تسهیلات بانکی به واحدهای صنعتی البرز 
به گزارش خبرنگار مهر ، ایرج موفق عصر چهارشنبه در مراسم افتتاح سومین نمایشگاه خودرو استان البرز ، با اشاره به اینکه کارگروه تسهیل و رفع موانع تولید استان البرز برای رفع مشکلات تولیدکنندگان البرزی اقدامات شایان توجهی را انجام‌داده است ، اظهار کرد : کارگروه تسهیل و رفع موانع تولید استان پیرو این هدف رایزنی‌های خوبی با بانک‌های عامل برای اعطای تسهیلات انجام‌داده است . 
وی با اشاره به اینکه اعطای تسهیلات بانکی به سبب اخذ تصمیمات دولت برای کاهش مشکلات واحدهای تولیدی در البرز به‌طور جد انجام می‌شود ، افزود : مبالغی برای استان‌ها برای تامین اعتبار سرمایه در گردش و طرح‌هایی با پیشرفت فیزکی بالای 60 درصد لحاظ شده است . 
رئیس سازمان صنعت ، معدن و تجارت استان البرز خاطرنشان کرد : خوشبختانه جلسات متعددی در گروه کارشناسی برگزار و درخواست واحد‌ها رسیدگی شده تا تسهیلات لازم به آن‌ها اعطا شود . 
وی با اعلام اینکه تا این لحظه بالغ بر 120 میلیارد تومان تسهیلات بانکی در اختیار واحدهای تولیدی در بخش صنعت معدن و کشاورزی قرار داده شده است ، گفت : درصدد هستیم این رقم را افزایش دهیم . 
موفق بیان کرد : جلسات مختلفی به منظور افزایش سرعت بانک‌ها برای اعطای تسهیلات به واحدهای تولیدی برگزار شده است . 
هدف نهایی طرح گفت‌وگوی ملی ایجاد آرامش در فضای سیاسی کشور است 
علیرضا رحیمی در گفت‌وگو با ایسنا در تشریح جزئیات طرح گفت‌وگوی ملی گفت : در حال حاضر کلیات طرح گفت‌وگوی ملی در فراکسیون امید مطرح شده و هنوز جزئیات آن تبیین نشده ولی به صورت کلی این طرح در پایه آن است که فراکسیون امید و مجموعه جریان اصلاحات برای تحقق گفت‌وگوی ملی با هدف ایجاد آرامش در فضای سیاسی کشور پیش‌قدم شود . 
وی ادامه داد : مدلی که آقای عارف پیشنهاد داده آن است که دو فراکسیون امید و ولایت در مواردی که اشتراک نظر دارند ، حرکت موثر داشته باشند ؛ رویکردی که می‌تواند تبدیل به نمونه‌ای موفق در حرکات مشترک کشور بین گروه‌ها و فعالان سیاسی مختلف شود . 
پیشنهاد آقای عارف فعلا در حد مجلس مطرح شده اما این طرح دارای قابلیت و ظرفیت‌های بزرگی برای تامین به‌کل کشور است . 
نماینده تهران در توضیح ضرورت وجود چنین طرحی برای کشور گفت : گفت‌وگوی ملی ضرورتی در فضای سیاسی کشور است . 
البته منوط به آنکه چنین طرح و رویکردی توسط افراد دلسوز و توانمند ارائه شود تا با پایبندی به آن این رویکرد به صورت قدم به قدم پیش رود . 
وی با بیان اینکه گفت‌وگوی ملی موضوعی چندلایه و چند وجهی است گفت : این وجه این طرح فعالان سیاسی ، احزاب و بازیگران سیاسی هستند و وجه دیگر آن رسانه‌ها و ظرفیت رسانه‌ای کشور و وجه سوم حاکمیت و قدرت است . 
قاعدتا اگر این اعضا بتوانند با یکدیگر تعاملی سازنده داشته باشند می‌توان برای حرکت به سمت آرامش سیاسی در فضای کل کشور امید داشت رویکردی که در نهایت تاثیر مثبت در انتخابات می‌گذارد . 
رحیمی طرح گفت‌وگوی ملی را طرحی راهبردی و ماندگار برای کشور دانست و در عین حال گفت که اگر بتوان قبل از انتخابات قدمی در این مسیر برداشت می‌توان اولین ثمره آن را در انتخابات داشت . 
این عضو شورای مرکزی فراکسیون امید درباره تاثیر اختلافات اخیر سران قوا و مسئولان در تهیه چنین طرحی گفت : طبیعتا اختلافات اخیر سران قوا و کشیده شدن آن به رسانه‌ها در طراحی گفت‌وگوی ملی بی‌تاثیر نبوده است و در صورت پذیرش حاکمان می‌توان به تاثیرگذاری این طرح امیدوارتر بود . 
رحیمی در پایان گفت : طبیعتا اگر اضلاع این طرح اهتمام جدی برای عملی شدن آن را داشته باشد اولین اقدام عملی در سطح کلی کشور ، برگزاری جلسات مشترک مناظره‌ها و گفت‌وگو با حضور مسئولان و گروه‌های مختلف سیاسی است تا در نهایت شاهد حرکت به سمت آرامش سیاسی در فضای کلی کشور باشیم . 
انتهای پیام 
در انفجار قندهار افغانستان معاون استاندار و 4 محافظ سفیر امارات کشته شدند 
کابل - ایرنا - مقامات محلی افغان اعلام کردند که در انفجار شب گذشته در قندهار علاوه بر مجروح شدن سفیر امارات و استاندار این استان ، معاون استاندار ، یک دیپلمات افغان ، چهار محافظ سفیر امارات و پنج نفر دیگر نیز کشته شدند . 
به گزارش ایرنا ، مقامات محلی استان قندهار افغانستان روز چهارشنبه اعلام کرند که « همایون عزیزی » استاندار قندهار « جمعه الکعبی » سفیر و سرکنسول امارات در این انفجار زخمی شدند . 
مقامات محلی قندهار افزودند که بمب در داخل مبل سرای میهمانان قندهار جاسازی شده بود و هدف حمله ژنرال « عبدالرازق » فرمانده پلیس قندهار بود ، اما در این انفجار به وی آسیب نرسیده است . 
گروه طالبان اعلام کردند که در این حمله دست ندارد و مدعی شده است که این انفجارها ناشی از اختلافات درونی مقامات محلی بوده است . 
انفجار شامگاه گذشته زمانی اتفاق افتاد که استاندار قندهار در سرای میهمانان این استان از سفیر امارات متحده برای شرکت در گشایش یک پرورشگاه پذیرائی می‌کرد . 
آساق * 291 * 1610 ** 1663 ** انتشار‌دهنده : خسرو حسینی 
بهترین‌های لیگ برتر تا هفته پنجم 
به گزارش ورزش سه ، بهترین‌های لیگ برتر تا اتمام هفته پنجم به شرح زیر هستند : 
* بیشترین برد : به‌جز پرسپولیس هیچ تیمی 3 برد ندارد و سایر مدعیان یعنی نفت تهران ، صنعت نفت آبادان ، تراکتورسازی ، سیاه‌جامگان و سپاهان همه 2 برددارند . 
* کمترین باخت : پرسپولیس و تراکتورسازی تنها تیم‌های حاضر در جدول لیگ هستند که باخت ندارند . 
این 2 تیم این هفته با هم‌بازی داشتند و هر آن این احتمال وجود داشت که یکی از 2 تیم باخت را دشت کنند اما این‌گونه نشد ! 
* بیشترین گل زده : نفت تهران با زدن 8 گل در 5 بازی بهترین خط حمله را در اختیار دارد . 
البته زدن 8 گل در 5 بازی رکورد قابل توجهی نیست اما به هر حال برای تیم‌های مورد اشاره که در لیگ کم گل ایران بازی می‌کنند همین مقدار گل هم قابل‌توجه است . 
استقلال خوزستان و تراکتورسازی هم هر کدام 7 گل زده‌اند . 
* کمترین گل خورده : سرخپوشان پایتخت با دریافت تنها یک گل بهترین خط دفاع را در لیگ برتر کشور دارند و از این حیث سومین معیار برتر خود را تجربه می‌کنند . 
* بهترین تفاضل گل : تراکتورسازی تفاضل + 4 و پرسپولیس و نفت تهران تفاضل + 3 را دارند . 
* بهترین گلزن : 5 بازیکن 3 گل زده‌اند . 
حسن بیت سعید ، ایمان مبعلی ، محمد قاضی ، رحیم زهیوی و مهدی ترابی . 
14 کشته و زخمی در اثر تیراندازی در فرودگاه فلوریدا 
منابع امنیتی آمریکا اعلام کردند ، عامل حمله به فرودگاه بین‌المللی فورت لادردیل در ایالت فلوریدا باعث کشته شدن پنج تن و زخمی شدن 9 تن دیگر شده و تحت تاثیر داعش دست به این تیراندازی زده است . 
14 کشته و زخمی در اثر تیراندازی در فرودگاه فلوریدا 
جهان آمریکا - همشهری آنلاین : منابع امنیتی آمریکا اعلام کردند ، عامل حمله به فرودگاه بین‌المللی فورت لادردیل در ایالت فلوریدا باعث کشته شدن پنج تن و زخمی شدن 9 تن دیگر شده و تحت تاثیر داعش دست به این تیراندازی زده است . 
متهمی که چندین تصویر از او پخش شده و در یکی از این ویدیوهای تایید نشده ظاهر شده چفیه عربی روی گردنش بوده و در عراق و در صف ارتش آمریکا در عراق خدمت کرده بود . 
متهم به نام استبان سانتیاگو به‌طور بی‌هدف به روی مسافران آتش گشود که پنج کشته و دست‌کم 9 زخمی برجای گذاشت . 
سناتور بیل نلسون ، گفت : فرد مسلح کارت شناسایی نظامی داشته و انگیزه‌های تیراندازی هنوز مشخص نیست . 
این متهم مجبور به تماشای ویدیوهای ضبظ شده داعش بوده و در جریان بازپرسی‌ها گفته ، داعش بر اثر تماشای این ویدیوها او را شست‌وشوی مغزی داده بود اما انگیزه او هنوز روشن نیست . 
مهاجم به‌طور مجاز اسلحه حمل می‌کرد اما روشن نیست چطور توانسته فشنگ نیز وارد فرودگاه کند و دست‌کم 13 نفر را در محل تحویل گرفتن چمدان‌ها هدف قرار بدهد . 
به گزارش ایسنا به نقل از اسکای نیوز عربی ، در پی این حمله ، خودروهای پلیس و آمبولانس به محل حادثه اعزام شدند . 
پلیس فدرال ( اف بی آی ) نیز به محل شتافت . 
در تصاویر منتشر شده دیده می‌شود که ماموران امنیتی افراد حاضر در فرودگاه را در نقاط امن جمع کردند . 
در پی این حادثه ، تمام پروازهای فورت لادردیل متوقف شد . 
فرودگاه بین‌المللی میامی اعلام کرد که اقدام‌های امنیتی اضافی را به اجرا می‌گذارد . 
این متهم نظامی که در گارد ملی خدمت می‌کند و دارای تقدیرنامه نظامی است در سال 2010 به مدت 10 ماه در ارتش عراق خدمت کرده است و برادری دارد که در آلاسکا تحت مداوای روانی است . 
برخی تحقیقات در راستای اطمینان یافتن از وقوع مشاجره در هواپیما در حین پرواز در جریان است . 
رسانه‌های آمریکا گزارش دادند ، نیروهای امنیتی فرد مهاجم را بدون این‌که آسیبی دیده باشد ، بازداشت کردند . 
تحقیقات اولیه نشان می‌دهد که حادثه داخل سالن تحویل چمدان‌ها رخ داد و متهم آمریکایی‌الاصل و متولد ایالت نیوجرسی است و کارت شناسایی نظامی دارد . 
فرودگاه به‌طور موقت تعطیل و پناهگاه‌هایی برای مسافران باز شد . 
و صدها مسافر بار دیگر مورد تفتیش قرار گرفتند . 
واکنش خیابانی به موضوع دلالی پیراهن 
جواد خیابانی نسبت به موضوع دلالی‌اش در خصوص تفاهم اسپانسر پوشاک جیووا برای تیم ملی فوتبال ایران واکنش نشان داد . 
به گزارش ایسنا ، جواد خیابانی که مجری برنامه رونمایی از پیراهن جدید تیم ملی ایران به اسپانسری برند جیووا بود اظهار کرد : می‌گویند جواد خیابانی دلال شده است ! چهار ماه پیش پیامکی کوتاه به رییس فدراسیون فوتبال زدم و گفتم برند جیووا با افتخار و رایگان پیراهن‌های تیم ملی ایران را تامین می‌کند . 
وی ادامه داد : پیراهن تیم ملی پرچم یک کشور است من نه فروشنده و نه خریدار این پرچم نیستم . 
افتخار می‌کنم که پرچم و پیراهن تیم ملی را بر تن راست قامتان فوتبال ایران قرار دهم تا با برند جیووا به مصاف حریفان خود بروند . 
امیدوارم همه ما برای صعود تیم ملی هر کاری از دست مان برمی‌آید انجام دهیم . 
خیابانی با بیان اینکه جیووا حدود 6 میلیون یورو در طول سه سال برای تیم‌های ملی هزینه خواهد کرد گفت : برند جیووا در سه سال آتی حدود 6 میلیون یورو بابت لباس تیم‌های ملی در کلیه رده‌ها هزینه خواهد کرد . 
اگر این دلالی است ، من دلال هستم . 
از مدتی قبل که موضوع تفاهم تیم ملی با جیووا به عنوان اسپانسر لباس تیم ملی به گوش رسید ، شائبه هایی مبنی بر ارتباط خیابانی با این برند پوشاک مطرح شد که او به عنوان واسطه در این تفاهم و قرارداد نقش دارد . 
زن چگونه در نیمی از دارایی مرد سهیم می‌شود ؟ 
پایگاه خبری تحلیلی انتخاب ( Entekhab.ir ) : نصف شدن دارایی مرد با زن ، یا به تعبیری سهیم شدن زن در نیمی از دارایی مرد ، از مواردی است که تحت شرایطی خاص ، امکان حصول و تحقق آن وجود دارد . 
بر اساس ضوابط و قوانین تعریف شده ، این ظرفیت در مواردی برای زن پیش‌بینی شده که در ذیل این گزارش در گفت‌و‌گویی با کارشناسان حقوقی و وکیل پایه یک دادگستری به آن پرداخته خواهد شد . 
مصطفی حب اولیا ، دانش‌آموخته رشته حقوق و وکیل پایه یک دادگستری در گفت‌و‌گو با خبرنگار گروه اجتماعی باشگاه خبرنگاران جوان ، در تشریح قوانین مرتبط با مالک شدن زن در نصف اموال منقول و غیر منقول شوهر عنوان کرد : حصول این امر ، منوط به چهار شرط است و به‌واقع در صورت وجود این شروط ، زن می‌تواند از مالکیت نیمی از اموال مرد برخوردار شود . 
وی افزود : ابتدا به ساکن باید درخواست طلاق از سوی مرد مطرح شود و در صورت طرح جدایی از سوی زن و ارائه دادخواست از سوی او ، زن نمی‌تواند از اموال شوهر خود منفعتی ببرد یا نیمی از اموال او را تحت تملک خویش در آورد . 
محب اولیا عنوان کرد : شرط دوم این تملک معطوف به این امر می‌شود که عامل طلاق به دلیل سو اخلاق یا سو رفتار زن نباشد و به‌واقع در صورت اثبات این امر ، زوجه نمی‌تواند از نصف اموال شوهر خویش برخوردار شود . 
وکیل پایه یک دادگستری گفت : شرط بعدی ( سوم ) بر این امر تکیه می‌کندکه اموالی که مقرر است به زن تعلق گیرد باید پس از ازدواج در مالکیت شوهر او درآمده باشد و در صورتی که اموال مرد پیش از ازدواج نیز در ید اختیار و تملک او بوده ، زن نمی‌تواند از این دارایی برخوردار شود . 
وی افزود : به عنوان نمونه ارثی که به مرد تعلق می‌گیرد در زمره اموالی است که پیش از ازدواج تحت تملک وی قرار گرفته ، حتی اگر انحصار ورثه بعد از ازدواج محقق شده باشد . 
حب اولیا گفت : شرط چهارم معطوف به این امر می‌شود که اموالی به زن تعلق می‌گیرد که موجود باشد و در صورت از بین رفتن اموال ، پیش از داد خواست ، امکان برخورداری از آن وجود ندارد و به‌واقع حصول این امر تنها مشمول دارایی موجود می‌باشد نه آنچه که در گذشته وجود داشته و در طول زمان از بین رفته یا اثری از آن باقی نمانده است . 
وی افزود : به‌واقع این قانون از ظرفیت‌هایی است که دال بر جنبه حمایتی از حق و حقوق زن پس از طلاق است و در صورت عدم برخورداری از شروط قید شده ، زن به حصول و وصول آن قادر نخواهد بود . 
وکیل پایه یک دادگستری در خاتمه یادآور شد : البته ممکن است مرد در هنگام عقد ، متعهد شود که نیمی از اموال خویش را تحت مالکیت او ( زوجه ) آورد که در چنین شرایطی این توافق و تعهدی است میان طرفین که در شرایط خاص ، ضرورتی برای جاری بودن چهار شرط مورد اشاره وجود ندارد . 
بازدید رئیس دفتر و دستیار ویژه رئیس جمهور از سامانه 111 در سمنان 
رئیس دفتر و دستیار ویژه رئیس جمهور در جریان سفر کاروان دولت تدبیر و امید به استان سمنان ، به‌طور جداگانه از بخش‌های مختلف ستاد ارتباطات مردمی ریاست جمهوری مستقر در سمنان بازدید کردند و در جریان فعالیت این ستاد قرار گرفتند . 
به گزارش گروه دریافت خبر خبرگزاری دانشجویان ایران ( ایسنا ) ، محمد نهاوندیان و حسین فریدون در ابتدای ورود به ستاد سامانه 111 ، با حضور در یادمان شهدا ، به مقام شامخ شهدای هشت سال دفاع مقدس ادای احترام کردند . 
در ادامه نهاوندیان و فریدون از ستاد پاسخگویی سامانه 111 مستقر در سمنان بازدید کرده و با توضیحات دست‌اندرکاران این مجموعه ، از جزئیات فعالیت‌های آن مطلع شدند . 
رئیس دفتر و دستیار ویژه رئیس جمهور همچنین در بازدید از غرفه ادارات‌کل و سازمان‌های مردم نهاد فعال استان از نزدیک در جریان فعالیت و نقطه نظرات آنها قرار گرفتند . 
در پایان این بازدید رئیس دفتر رئیس جمهور و دستیار ویژه رئیس جمهور به صورت جداگانه به یکی از تماس‌های مردم پاسخ دادند و دیدگاه و درخواست آنان را ثبت کردند . 
در این ستاد که فعالیت آن از 24 ساعت قبل تا 24 ساعت پس از سفر رئیس جمهور ادامه دارد ، بیش از 800 نفر از ادارات مختلف استان ، به صورت شبانه‌روزی به تماس‌های مردم پاسخ و مسایل و درخواست‌های آنان را برای رسیدگی به بخش‌های مربوطه ارجاع می‌دهند . 
انتهای پیام 
تحلیل حقوقی " گشت ارشاد نامحسوس " 
یک حقوقدان ، آغاز به کار مامور نامحسوس پلیس امنیت اخلاقی را مورد واکاوی حقوقی قرار داد . 
بهمن کشاورز طی یادداشتی در روزنامه « اعتماد » موارد زیر را برشمرد : 1 - موضوعی که اخیرا مطرح شده از جهات مختلف اجتماعی و قضایی قابل بحث و بررسی است زیرا به نظر می‌رسد افرادی در موضع ضابط دادگستری قرار گرفته‌اند که در قانون جدید آیین دادرسی کیفری وضعیت ضابطان کاملا مشخص و منضبط شده و حتی تصریح شده است که کارکنان وظیفه نمی‌توانند ضابط دادگستری باشند و ضابطان باید کارت مخصوصی داشته باشند که بدون آن حق اقدام ندارند و دادستان مکلف است به‌طور مداوم آنها را از نظر آموزشی و کسب مهارت‌های لازم تحت نظر داشته باشد . 
اینکه به‌یکباره 7000 نفر دارای چنین اوصافی شده باشند محل تامل است . 
- به نظر می‌رسد با فرض ضابط بودن این افراد آنان به عنوان ضابطی که با جرم مشهود برخورد می‌کند قرار است عمل کنند . 
به موجب قانون آیین دادرسی کیفری در چنین حالتی ضابط دادگستری مکلف است نتیجه اقدامات خود را - که در این مورد صرفا یادداشت شماره اتومبیل مورد نظر است - به دادستان اطلاع دهد . 
چنانچه دادستان اقدامات انجام شده را کافی نداند می‌تواند تکمیل آن را بخواهد و ضابطان مکلف به اطاعت و اجرای امر دادستان هستند . 
بنابراین اعلامی که این افراد به نیروی انتظامی بکنند ابتدائا نمی‌تواند باعث احضار آنها بشود . 
3 - آنچه گفته شده این است که این افراد باید در صورت مشاهده موارد ناهنجاری همچون مزاحمت برای نوامیس ، آلودگی صوتی ، کشف حجاب در خودرو و انجام حرکات نمایشی در خیابان ، شماره پلاک خودرو را برداشته و از طریق سامانه پیامکی به مرکز پلیس امنیت اخلاقی اطلاع دهند . 
بنابراین به نظر می‌رسد تشخیص مصداق با کسانی است که مشخص نیست در این زمینه‌ها صاحب صلاحیت و تخصص باشند . 
توضیح اینکه مثلا در مورد کشف حجاب ، این قاضی و مقام قضایی است که می‌تواند بگوید آنچه واقع شده مصداق کشف حجاب هست یا نیست یا تشخیص آلودگی صوتی احتمالا صرفا به وسیله ماموران آموزش دیده راهنمایی و رانندگی ممکن است و بالاخره « ناهنجاری » بر حسب اینکه هنجار یا « بهنجاری » از دیدگاه کسی که رویدادی را می‌بیند چه باشد می‌تواند موارد بسیار گوناگون و حتی متناقضی را در بر گیرد . 
- از طرفی با توجه به دوربین‌های منصوب در چهارراه‌ها و همین طور دوربین‌های کنترل ترافیک که قادر به عکسبرداری هم هستند ، کنترل تخلفات رانندگی یعنی آنچه حرکات نمایشی نامیده شده سهل است و کار مفیدی هم هست و در این‌گونه موارد تکلیف روشن است و متخلفی که مرتکب تخلفات رانندگی خطرناک می‌شود به‌سهولت قابل‌شناسایی و مجازات است . 
مخلوط کردن این مورد با مفاهیمی که اعتباری و غیردقیق هستند و سپردن کار به کسانی که میزان آمادگی و وثاقت آنها روشن نیست ، باعث تزلزل کل قضیه خواهد شد . 
فراموش نکنیم که ماده قانون آیین دادرسی کیفری مقرر می‌دارد بازپرس نباید بدون دلیل کافی برای توجه اتهام کسی را به عنوان متهم احضار یا جلب کند ، تخلف از مقررات این ماده موجب محکومیت انتظامی تا درجه است . 
- به‌طور کلی به نظر می‌رسد از هر اقدامی که باعث دخالت افراد غیرحرفه‌ای در اموری می‌شود که مستلزم داشتن اطلاعات خاص است باید خودداری شود . 
واضح است امور قضایی و حقوقی می‌تواند مهم‌ترین این موارد تلقی شود . 
والله اعلم . 
بوئینگ مجوز ورود به ایران را دریافت کرد 
رویترز نوشته است که وزارت خزانه‌داری آمریکا با درخواست شرکت « بوئینگ » برای فروش هواپیما به ایران موافقت کرده است . 
به گزارش فارس ، خبرگزاری رویترز روز چهارشنبه گزارش داد که شرکت « بوئینگ » از وزارت خزانه‌داری آمریکا مجوز لازم برای فروش هواپیما به ایران را دریافت کرده است . 
این شرکت امروز اعلام کرده بود که انتظار دارد به‌زودی مجوز تحویل هواپیما به ایران را از دولت آمریکا دریافت کند . 
ساعاتی قبل هم شرکت « ایرباس » فرانسه تائید کرده بود که مجوزهای لازم برای فروش 17 فروند هواپیمای مسافربری به ایران را دریافت کرده است . 
هرچند ایرباس شرکتی فرانسوی و مستقر در اروپا است ، اما به دلیل آنکه بسیاری از قطعات به کار رفته در هواپیماهای این شرکت آمریکایی هستند ، پاریس برای فروش هواپیما به ایران نیازمند مجوز خزانه‌داری آمریکا بود . 
هم ایرباس و هم بوئینگ بعد از توافق هسته‌ای ایران و گروه موسوم به 1 + 5 با تهران تفاهمنامه فروش امضا کرده‌اند . 
ایران قصد دارد از هریک از این شرکت‌ها بیش از 100 هواپیما خریداری کند . 
بر اساس یکی از بندهای توافق هسته‌ای ، واشنگتن ملزم شده تحریم فروش هواپیما به ایران را رفع کند . 
با وجود آنکه نزدیک به یک سال از اجرایی شدن این توافق می‌گذرد ، خزانه‌داری آمریکا تاکنون از صدور مجوز فروش هواپیما به ایران خودداری کرده بود . 
گلزاری : امام جواد (ع) خوش‌بیان و خوش‌پوش بود 
مشاور وزیر فرهنگ و ارشاد اسلامی گفت : امامان ما متعلق به جامعه عرب نبودند بلکه به همه زمان‌ها و همه عالم بشریت تعلق دارند و اینکه در رسانه‌ها به گونه‌ای تلقین شود که آنان لباس عرب به تن دارند ، اقدامی نادقیق است . 
دکتر محمود گلزاری در گفت‌وگو با خبرآنلاین با اشاره به اینکه شخصیت امام جواد (ع) گفت : امام جواد در عین حال که سن کمی داشت ، توانست ده‌ها شاگرد قوی تربیت کند که یکی از آنان حضرت عبدالعظیم حسنی بود . 
مشاور وزیر فرهنگ به خصوصیات امام جواد اشاره کرد و گفت : معروف است حضرت علیرغم زهد ، لباس خوب و فاخر می‌پوشید و خوش‌پوش و خوش‌بیان بود و چه‌بسا اگر امروز حاضر بود ، مانند افراد جامعه لباس بر تن می‌کرد . 
این استاد روان‌شناسی تاکید کرد : امامان ما متعلق به جامعه عرب نبودند بلکه به همه زمان‌ها و همه عالم بشریت تعلق دارند و اینکه در رسانه‌ها به گونه‌ای تلقین شود که آنان لباس عرب به تن دارند ، اقدامی نادقیق است . 
گلزاری با بیان اینکه برخی دانسته یا نادانسته مسائلی را درباره امامان مطرح می‌کنند ، که باور ما را نسبت به آنان تقلیل می‌دهد ، برای نمونه گفت : تا اسم امام سجاد مطرح می‌شود ، اذهان به سمت بیماری ایشان می‌رود ، درحالیکه حضرت فقط در نزدیکی ایام عاشورا بیمار بود و حتی در تاریخ آمده ایشان 10 بار مسیر مکه تا مدینه را با پای پیاده طی کرده است . 
اکران نوروزی خشم و هیاهو 
خشم و هیاهو اگر هیچ هم نداشته باشد تنوعی در سینمای ایران ایجاد می‌کند . 
اکران نوروزی خشم و هیاهو 
سینما و تلویزیون سینمای ایران - همشهری آنلاین - مهدی تهرانی : خشم و هیاهو اگر هیچ هم نداشته باشد تنوعی در سینمای ایران ایجاد می‌کند . 
ژانر جنایی و معمایی در سینمای ایران هر از گاهی بروز و ظهور دارد . 
و عمدتا هم با شکست مطلق روبرو شده است . 
اکران خشم و هیاهو در نوروز اما جالب‌توجه جلوه‌گری می‌کند . 
اکران نوروزی من سالوادور نیستم 
اکران نوروزی کوچه بی‌نام 
اکران نوروزی بادیگارد 
هومن سیدی پیش‌از نشان داده بود که سینما را می‌شناسد . 
البته هنوز زود است که او را با معاصرانی مثل فرهادی و یا حاتمی‌کیا و ..‌. مقایسه کنیم اما هرچه باشد آثار او سکانس‌های زجر‌دهنده کمتر دارد . 
شاید از این جهت که خشم هیاهو بیشتر در ژانر معمایی است این سکانس‌های خوب بیشتر در فیلم نمایان شده باشند . 
فرم و محتوا در خشم و هیاهو البته تازه نیست . 
هرچند فرم در سینمایی مثل ایران که معضل ژانر دارد کمی تا قسمتی برجسته‌تر از محتوا جلوه‌گری می‌کند . 
یکی از جالب‌ترین همین سکانس‌ها ؛ روایت دختر متهم به قتل است . 
با اینهمه محتوای خشم و هیاهو چندان یکدست نیست و هومن سیدی بیشتر به ظواهر تکیه کرده تا اینکه ششدانگ حواسش را به کارگردانی فیلمش بسپارد . 
ژانر جنایی و معمایی در سینمای ایران هر از گاهی بروز و ظهور دارد . 
و عمدتا هم با شکست مطلق روبرو شده است . 
یا اینکه از آن طرف بام سقوط‌کرده و ادای روشنفکری درآورده . 
با اینهمه خشم و هیاهو اگر هیچ هم نداشته باشد تنوعی در سینمای ایران ایجاد می‌کند . 
و آنهم ارائه فیلمی در ژانر جنایی پلیسی و معمایی است که البته و متاسفانه اخبار آن را در صفحه حوادث روزنامه‌ها می‌توانیم هر روز ببینیم . 
فرمانده سپاه تهران : گروه‌هایی که قصد خرابکاری دارند بدانند نیروهای بسیجی با هر اغتشاشگری به شدت برخورد می‌کنند 
پایگاه خبری تحلیلی انتخاب ( Entekhab.ir ) : فرمانده سپاه حضرت محمد رسول‌الله (ص) تهران بزرگ گفت : گروه‌هایی که قصد خرابکاری در روند انقلاب را دارند بدانند که نیروهای بسیجی با هر اغتشاشگری به شدت برخورد می‌کنند . 
به گزارش « انتخاب » ؛ سردار محسن کاظمینی فرمانده سپاه حضرت محمد رسول‌الله (ص) تهران بزرگ در رزمایش امنیتی پیامبر اعظم (ص) که دیروز در تیپ آل محمد (ص) برگزار شد با تبریک میلاد پیامبر اسلام ، امام صادق (ع) و هفته وحدت گفت : استفاده از تفکر بسیجی در منطقه خاورمیانه و در کشورهای سوریه ، عراق و یمن منجر به پیروزی‌های بزرگی شده است که جا دارد این پیروزی‌های ارزشمند را به همه بسیجیان دریادل تبریک بگوییم . 
اگر این تفکر نبود ما امروز شاهد پیروزی‌های پی در پی جبهه مقاومت بویژه در حلب سوریه نبودیم . 
وی ادامه داد : چهار سال پیش نیروهای ارتش سوریه برای دفاع از شهر دمشق هم با مشکل روبرو بودند و نیروهای مقاومت سوری تحت فشار تروریست‌ها بودند اما با شکل‌گیری بسیج مردمی توسط سردار شهید حسین همدانی در سوریه روند جنگ تغییر کرد بطوریکه ما امروز شاهد آزاد شدن شهر حلب سوریه هستیم . 
سردار کاظمینی افزود : در عراق نیز در ابتدا داعش مناطق بسیاری از این کشور را به تصرف خود درآورد بطوریکه تروریست‌ها دیوارهای بغداد را با چشمان خود می‌دیدند و هر لحظه سقوط بغداد ممکن بود اما با یک پیام به‌جا از آیت‌الله سیستانی و رهبر انقلاب جبهه حشد الشعبی یا همان بسیج مردمی شکل گرفت و بسیجیان توانستند با کمک ارتش ، عراق را آزاد کنند . 
بطوریکه امروز روزهای پایانی تروریست‌ها در عراق است و در آینده نزدیک موصل نیز آزاد می‌شود و پیروزی‌های دیگر نیز بدست خواهد آمد . 
فرمانده سپاه تهران اظهار داشت : در حال حاضر در همه جبهه‌های منطقه که نگاه می‌کنیم جبهه مقاومت می‌درخشد و به پیروزی‌های پی در پی دست پیدا می‌کند و امروز اسرائیل تحت فشار قرار گرفته و نفوذ آمریکایی‌ها در منطقه مثل گذشته نیست و تاثیر چندانی ندارد . 
در حال حاضر تاثیر جبهه مقاومت در منطقه بیشتر از غربی هاست و همه این پیروزی‌ها از نگرش امام برای تشکیل ارتش 20 میلیونی که همان بسیج است نشات می‌گیرد . 
وی در ادامه بر ضرورت تقویت نیروهای تامین امنیت کشور و بویژه تهران اشاره کرد و تصریح کرد : لازم است که قدرت بازدارندگی خود را به‌روز کنیم و امنیت ایران اسلامی و بویژه پایتخت را همواره در شرایط مطلوب نگهداریم . 
لازمه امن بودن تهران بالا بردن قدرت بازدارندگی است و ما همواره باید آماده باشیم لذا گروه‌هایی که قصد خرابکاری در روند انقلاب را دارند بدانند که نیروهای بسیجی با هر اغتشاشگری به شدت برخورد می‌کنند و بسیجیان نخواهند گذاشت تا امنیت مردم لکه‌دار شود . 
بنابراین توانمندی و ظرفیت‌سازی در یگان‌های ما رخ‌داده و در این جهت لازم است از تیپ آل محمد (ص) تشکر ویژه‌ای را داشته باشم . 
کاظمینی در پایان گفت : رزمایش بزرگی را با همکاری ناجا در آینده‌ای نزدیک انجام می‌دهیم تا توان نیروهای تامین امیت بویژه در تهران بالا برود . 
پاسخ باشگاه سویا به فدراسیون فوتبال آرژانتین 
به گزارش ورزش سه ، سامپائولی که به‌تازگی هدایت باشگاه سویا را پذیرفته ، یکی از گزینه‌های مربیگری تیم ملی آرژانتین پس از استعفای تاتا مارتینو است . 
روز گذشته وکیل او از علاقه سامپائولی برای جدایی از سویا خبر داد با این حال عنوان کرد که به دلیل تعهداتش به سویا ، چنین چیزی مقدور نیست مگر اینکه باشگاه سویا خود اجازه جدایی او را صادر کند . 
مونچی ، مدیر ورزشی سویا امروز در کمپ تمرینی این تیم در آلمان و در واکنش به اخبار منتشر شده گفت : " برای سویا اینکه مربیش یکی از گزینه‌های مربیگری آرژانتین باشد مایه افتخار است اما سامپائولی با ما قرارداد دارد و آنچه من تا به امروز دیده‌ام و با توحه به صحبت‌هایم با سامپائولی باید بگویم که او کاملا روی تمرینات سویا متمرکز شده و درگیر کار با بازیکنانش است . 
کاملا آشکار است که او روزانه در تلاش است تا باعث ارتقای سطح کیفی مجموعه‌ای که در اختیارش قرار دارد شود . 
هنوز البته بصورت رسمی پیشنهاد فدراسیون آرژانتین به دست ما نرسیده اما اگر برسد هم ما نمی‌توانیم اجازه جدایی به سامپائولی را بدهیم . 
" 
سویا روز 19 مرداد ، سوپرکاپ اروپا مقابل رئال مادرید را پیش رو دارد . 
نباید به هر شرایطی به سرمایه‌گذاری تن دهیم 
رئیس کمیسیون حقوقی شورای اسلامی شهر اردبیل گفت : ما نباید به هر بهانه‌ای به سرمایه‌گذاری در شهر اردبیل تن بدهیم و یا بخواهیم در برابر خواسته سرمایه‌گذاران تسلیم شویم . 
به گزارش خبرگزاری فارس از اردبیل ، سالار شاکر صبح امروز در نشست اعضای شورای شهر اردبیل اظهار کرد : از برگزاری آیین استقبال از ماه رمضان برای اولین بار در اردبیل که کار ارزشمندی از سوی شهرداری اردبیل بود و با استقبال گرم و کم‌نظیر مومنان اردبیلی روبه‌رو شد قدردانی می‌کنیم . 
وی با اشاره به ضرورت حمایت از سرمایه‌گذاران و جلب مشارکت آنها در اجرای پروژه‌های مختلف بیان کرد : البته این حمایت و پشتیبانی به‌منزله دست و پا بسته عمل کردن شورا و شهرداری در مقابل سرمایه‌گذاران معنا پیدا نمی‌کند بلکه ما باید در کمیسیون مشارکت عالی سرمایه‌گذاری با دید وسیع‌تر و درست‌تر از ظرفیت سرمایه‌گذاران در اجرای پروژه‌های مختلف به ویژه با ایجاد رویکرد اشتغال و افزایش تولید و کارآمدی بیشتر استقبال کنیم . 
رئیس کمیسیون حقوقی شورای شهر اردبیل گفت : ما نباید به هر بهانه‌ای به سرمایه‌گذاری در شهر اردبیل تن بدهیم و یا بخواهیم در برابر خواسته سرمایه‌گذاران تسلیم شویم . 
شاکر ضرورت توزیع عادلانه امکانات را نیز در سطح شهر در احداث فضاهای ورزشی و فرهنگی یادآور شد و افزود : در شهرک زرناس و محله‌های اطراف آن مجموعه‌های ورزشی متعددی شکل گرفته و ضرورت دارد با توجیه سرمایه‌گذار اجرای پروژه‌های همچون دایر کردن فضاهای ورزشی برای رشته‌های پرطرفدار را به مناطق اطراف شهر سوق بدهیم . 
وی اظهار کرد : اینکه 590 میلیون تومان سرمایه‌گذاری بخش خصوصی در مدت 10 سال استهلاک می‌شود هیچ موضوع حاشیه‌ای برای آن نیست اما ضرورت دارد به گونه‌ای در انعقاد قرارداد با سرمایه‌گذاران برنامه‌ریزی کنیم تا به جای عهده‌داری این امکانات مستهلک شده بعد از 10 سال به صورت نقدی منافع شهرداری مورد توجه قرار گیرد . 
رئیس کمیسیون حقوقی شورای شهر اردبیل تصریح کرد : در بودجه سال‌های 93 و 94 قرار بود در چهار منطقه شهر اردبیل احداث زمین محله‌ای فوتبال و فوتسال را شاهد باشیم که تاکنون این پروژه‌ها اجرایی نشده و انتظار می‌رود با احیای زمین‌های فوتبال محلات فضای خوبی فراهم آید تا ورزش محلات نیز تقویت شود . 
شاکر از معطلی پروژه‌های متعدد مشارکتی در اردبیل گلایه کرد و گفت : به جای عقد قرارداد با سرمایه‌گذاران جدید بهتر است پروژه‌های مشارکتی بر زمین مانده تعیین تکلیف شوند . 
وی افزود : البته همه این اظهارات دلیلی بر مخالفت ما با بحث سرمایه‌گذاری نیست اما لزومی ندارد که ما در عقد قرارداد با سرمایه‌گذاران خودمان را مکلف کنیم تا تجهیزات فرسوده و کارکرده را صاحب شویم چرا‌که چنین عقد قراردادهایی ناراحت‌کننده و غیرمنطقی به نظر می‌رسد . 
رئیس کمیسیون حقوقی شورای شهر اردبیل یادآور شد : به جای تصاحب این تجهیزات بعد از فرسودگی بهتر است منابع ریالی شهرداری افزایش یافته و زمینه توانمندسازی اقتصادی شهرداری فراهم آید . 
شاکر ضرورت در نظر گرفتن طرح جامع شورابیل را در اجرای پروژه‌های سرمایه‌گذاری جدید یادآور شد و گفت : با پرهیز از خرده پروژه‌های اجرایی بهتر است پروژه‌های عمده سرمایه‌گذاری در مجموعه شورابیل مورد توجه شهرداری و مجموعه پرتلاش آن قرار گیرد . 
انتهای پیام / 62001 / چ 40 
علاقه‌مندان به داستان‌های پلیسی می‌توانند رمان « شکار و تاریکی » ، اثر نویسنده ژاپنی ادوگاوا رانپو را در بیست و نهمین دوره نمایشگاه کتاب تهران تهیه کنند . 
به گزارش سرویس بازار ایسنا ، این اثر را نشر چترنگ با ترجمه محمود گودرزی به چاپ رسانده است . 
ادوگاوا رانپو ( 1894 تا 1965 ) با نام اصلی هیرایی تارو ، بنیان‌گذار ادبیات پلیسی در ژاپن است . 
او از سال 1922 به سبک نویسندگان محبوبش ادگار آلن پو و کانون دویل می‌نوشت و خیلی سریع با نام مستعاری که ادای دینی بود به پو ، به شهرت رسید . 
رانپو 44 داستان کوتاه ، 31 رمان و به همین تعداد داستان کودکانه نوشت . 
« شکار و تاریکی » مانند دیگر رمان‌های او ، با منطقی استوار ، فراز و نشیب‌های زیرکانه و نمایش سلیقه‌های بیمارگونه و وسواس‌آمیز پیش می‌رود . 
در این رمان ، یک نویسنده رمان‌های پلیسی علاقه مند می‌شود معمای قتلی را که همکار او مرتکب شده است ، حل کند . 
گودرزی ، مترجم ایرانی « شکار و تاریکی » ، این اثر را از برگردان فرانسوی آن به فارسی ترجمه کرده است . 
این اثر سال گذشته در 108 صفحه و با شمارگان 1000 نسخه به بازار آماده است . 
به گزارش ایسنا ، بیست و نهمین دوره نمایشگاه کتاب تهران ، از پانزدهم تا بیست و پنجم اردیبهشت‌ماه سال جاری در محل نمایشگاهی شهرآفتاب برگزار می‌شود . 
انتهای پیام 
به همت دانشگاه آزاد و بسیج دانشجویی جیرفت . 
یادواره دو شهید گمنام دانشگاه آزاد واحد جیرفت برگزار شد + تصاویر . 
خبرگزاری فارس : یادواره دو شهید گمنام دانشگاه آزاد واحد جیرفت برگزار شد + تصاویر . 
به همت دانشگاه آزاد اسلامی واحد جیرفت و بسیج دانشجویی این شهرستان یادواره دو شهید گمنام دانشگاه آزاد واحد جیرفت برگزار شد . 
به گزارش خبرگزاری فارس از جیرفت ، رضا حجتی راوی دوران دفاع مقدس شامگاه چهارشنبه در سومین یادواره دو شهید گمنام اظهار داشت : حضور مستمر رییس دانشگاه آزاد اسلامی واحد جیرفت در یادواره شهدا ، همکاری و مساعدت گسترده در برنامه‌های فرهنگی و مذهبی را می‌توان به عنوان نقطه مهمی در این واحد دانشگاهی دانست که باید از تلاش‌ها و تعامل گسترده با بسیج دانشجویی قدردانی شود . 
وی با اشاره به اینکه دوران دفاع مقدس انقلاب بزرگی در تاریخ جهان است و جنگ ما نسبت به سایر جنگ‌هایی که اتفاق می‌افتد ، سه ویژگی مهم داشت ، بیان داشت : نخستین ویژگی آن مذهبی بودن دفاع مقدس است که اگر دفاع مقدس مذهبی نبود به‌زودی فراموش می‌شد . 
راوی دوران دفاع مقدس تصریح کرد : در جنگ دفاع مقدس حدود 80 کشور قدرتمند جهان علیه نظام جمهوری اسلامی ایران ایستادگی کردند ، جنگیدند ، اما نتوانستند ، کاری انجام دهند که عامل اصلی ناکامی دشمنان در جنگ دفاع مقدس مذهبی بودن و پیرو ولایت‌فقیه بودن است . 
حجتی افزود : دومین ویژگی دفاع مقدس تاثیرگذاری آن در تمام جامعه است و سخنرانی‌ها و جملاتی که در دوران دفاع مقدس مطرح می‌شود ، تاثیر‌گذاری بسیاری در بین رزمندگان و افراد جامعه دارد . 
راوی دوران دفاع مقدس خاطرنشان کرد : سومین ویژگی دفاع مقدس توسل به ایمه است ، هر زمانی‌که رزمندگان دچار مشکل می‌شدند به ایمه اطهار (ع) متوسل می‌شدند و از آن‌ها یاری و استمداد می‌جستند و این موارد عوامل پیروزی ما در دوران دفاع مقدس بود و ما در جنگ تجهیزات مدرن و پیشرفته نداشتیم و تنها توکل بر خدای متعال داشتیم . 
وی با اشاره به گفته امام خمینی (ره) که آمریکا هیچ غلطی نمی‌کند و نباید به آمریکا و وعده‌های آن‌ها امیدوار بود ، عنوان کرد : در این راستا باید به درون و نیروی انسانی داخلی تکیه کرد و افرادی که شغل‌های متعدد دارند آن‌ها را در بین سایر جوانان تقسیم کنید و همین جوانان در خط مقدم جبهه حضور داشتند و نقش اصلی را در دوران دفاع مقدس ایفا می‌کردند . 
آزادی دو تبعه ایرانی بازداشت شده در کویت 
پایگاه خبری تحلیلی انتخاب ( Entekhab.ir ) : بخش کنسولی سفارت جمهوری اسلامی ایران در کویت ، اعلام کرد : دو تبعه ایرانی که دو روز پیش به اتهام 
عکسبرداری از یک حسینیه در کویت بازداشت شده بودند ، پس از پیگیری‌های انجام 
گرفته ، آزاد شدند . 
دیپلمات بخش کنسولی سفارت ایران در کویت ، پس از آزادی این دو نفر ، با آنها ملاقات کرد . 
وزارت کشور کویت صبح جمعه اعلام کرده بود دو ایرانی را که در 
حال عکس گرفتن از یکی از حسینیه‌های این کشور در منطقه « حولی » و دیگر اماکن بوده‌اند ، بازداشت کرده و تصاویر گرفته شده توسط این دو مشکوک است . 
بر اساس گزارش خبرگزاری رسمی کویت ، در بیانیه این وزارتخانه 
آمده بود : دستگاه‌های امنیتی ویژه تامین امنیت حسینیه‌ها و سلامت کسانی که 
به آن رفت‌و‌آمد می‌کنند ، موفق به رصد و بازداشت دو نفر با تابعیت ایرانی 
به نام‌های « حسن علی » ( متولد 1989 ) و « عادل عبدالرحیم » ( متولد 1978 ) شده‌اند . 
در ادامه این بیانیه ذکر شده بود : در تلفن‌های همراه این دو 
تصاویری مشکوک پیدا شده است و هر دو ایرانی طی دو ماه گذشته به صورت 
جداگانه وارد کویت شده‌اند . 
آیا انسان می‌تواند فوتون را ببیند ؟ 
محققان با بررسی مرزهای دید انسان به کشف جالبی دست یافته‌اند . 
آن‌ها می‌گویند که چشم ما اساسا هیچ محدودیتی در زمینه تشخیص نور ندارد و می‌تواند ذرات منفرد تشعشعات نوری که به‌نام " فوتون " شناخته می‌شوند را به خوبی تشخیص دهد . 
هرچند این منبع‌های ضعیف نور به اندازه کافی قوی نیستند که یک تصویر واقعی برای ما فراهم کنند در نتیجه بیش از آن‌که دیده شوند احساس می‌شوند . 
به گزارش ایسنا و به نقل از ساینتیست ، شبکیه از دو نوع سلول گیرنده تشکیل شده که به‌نام سلول‌های مخروطی و استوانه‌ای شناخته می‌شوند . 
سلول‌های استوانه‌ای برای دیدن در نور کم مناسب‌اند ، چرا‌که به محرک‌های خیلی ضعیف حساس‌اند . 
این سلول‌ها تنها قادر به تشخیص نور سفید هستند و در نتیجه برای برخورداری از یک دید رنگی انسان‌ها به سلول‌های مخروطی متکی هستند . 
مطالعات قبلی نشان داده است که این سلول‌های مخروطی به اندازه کافی قدرتمند هستند که سیگنال نوری که حاوی تنها پنج فوتون باشد را شناسایی کنند ، اما محققان نمی‌دانستند که آیا امکان تشخیص تعداد فوتون کمتر از این‌را هم دارند یا نه . 
اثبات این امر از چند نظر بسیار دشوار بود ، اولا ساخت وسیله‌ای که بتواند یک فوتون منفرد را به سمت چشم انسان بفرستد کار ساده‌ای نبود و دوما پیام‌های عصبی که در اثر این تحریک‌ها تولید می‌شوند عمدتا آن قدر ضعیف هستند که به‌سختی می‌توان آن‌ها را اندازه‌گیری کرد . 
با این حال همان طور که در مقاله‌ای در Nature Communications توضیح داده شده است گروهی از محققان توانستند این آزمایش را به خوبی به انجام برسانند . 
در این آزمایش سه فرد داوطلب در یک اتاقک تاریک قرار داده شده و به‌طور دوره‌ای متن‌های صوتی را می‌شنیدند . 
برخی از این متن‌ها با ارسال یک فوتون منفرد همراه بود که از یک منبع نور کوانتوم مستقیما به داخل چشم افراد فرستاده می‌شد . 
بعد از هر صدا ، شرکت کننده‌ها نشان می‌دادند که آیا فوتون را دیده‌اند یا نه . 
با توجه به این که فوتون‌ها بسیار کوچک هستند شانس از دست رفتن این فوتون‌ها یا احتمال انحراف آن‌ها قبل از این که بتوانند به سلول‌های مخروطی برسند و برای تولید یک ایمپالس نوری آن‌ها را تحریک کنند بسیار بالاست به طوری که محققان محاسبه کردند تنها 6 درصد از تمام فوتون‌ها منجر به تولید پیامی می‌شدند که به مغز می‌رسید . 
در نتیجه انتظار می‌رفت که شرکت کنندگان بیشتر فوتون‌ها را از دست بدهند . 
برای حل این مشکل محققان تعداد دفعات تکرار آزمایش را افزایش داده و به همین منظور 30 هزار و 767 آزمایش انجام دادند . 
محققان دریافتند که وقتی افراد یک فوتون را می‌بینند توانایی آن‌ها برای تشخیص فوتون بعدی ظرف پنج دقیقه آینده بسیار بیشتر می‌شود . 
با توجه به این یافته محققان می‌گویند وقتی سلول‌های مخروطی یک فوتون را تشخیص می‌دهند ، حساسیت نوری سیستم بینایی به‌طور دوره‌ای ارتقا پیدا می‌کند . 
به گفته محققان مدارات مغزی که این توانایی را محقق می‌کنند هنوز ناشناخته باقی مانده‌اند . 
ستاره لیون در لیست خرید تابستانی بارسا . 
الکساندر لاکازت ، مهاجم برجسته باشگاه لیون ، مورد توجه بارسلونا قرار گرفته است . 
[ ستاره لیون در لیست خرید تابستانی بارسا ] به گزارش " ورزش سه " ، بارسلونا قصد دارد در نقل و انتقالات تابستانی یک مهاجم خوب که بتواند ذخیره‌ای مناسب برای مثلث MSN باشد به خدمت بگیرد . 
نشریه اکیپ در همین رابطه امروز گزارش داد که نام الکساندر لاکازت ، مهاجم 24 ساله باشگاه لیون فرانسه ، در لیست خرید تابستانی آبی اناری‌ها قرار دارد . 
لاکازت فصل گذشته 31 گل برای لیون به ثمر رساند و در فصل جاری تا بدینجا در لوشامپیونه و نیز چمپیونزلیگ ، 21 گل به ثمر رسانده است . 
لاکازت برای پیوستن به بارسلونا رقیبانی چون نولیتو ( سلتا ) ، باکامبو ( ویاریال ) و کوین گامیرو ( سویا ) را پیش روی خود می‌بیند . 
برگزاری همایش پیاده‌روی در شهرکرد / قلیان‌ها شکسته شدند 
به گزارش خبرنگار مهر ، همایش بزرگ پیاده‌روی با عنوان سلامت صبح پنج‌شنبه با حضور پر شور مردم شهرکرد در خیابان آیت‌الله کاشانی این شهر برگزار شد . 
این همایش پیاده‌روی از محل دانشگاه علوم پزشکی شهرکرد آغاز شد و اختتامیه این همایش پیاده‌روی در محل پارک تهلیجان شهرکرد برگزار شد . 
ورزش‌های همگانی موجب تقویت سلامت روان می‌شود معاون سیاسی‌امنیتی استاندار چهارمحال و بختیاری در اختتامیه این همایش پیاده‌روی اظهار داشت : پیاده روی‌های عمومی نقش مهمی در حفظ سلامت جامعه دارد و موجب ایجاد نشاط در جامعه می‌شود . 
خدابخش مرادی عنوان کرد : ورزش نقش مهمی در سلامتی افراد جامعه دارد و ورزش‌های همگانی مانند همایش‌های پیاده‌روی جدا از نقش تاثیر گذار در سلامتی انسان موجب تقویت سلامت روان افراد می‌شود . 
وی ادامه داد : ورزش‌های همگانی نقش مهمی در ترویج فرهنگ ورزش در جامعه دارد و حضور خانواده‌ها در ورزش‌های همگانی موجب تشویق افراد در برنامه‌های ورزشی می‌شود . 
معاون سیاسی‌امنیتی استاندار چهارمحال و بختیاری بیان کرد : ترویج فرهنگ ورزش موجب ایجاد روحیه نشاط در جامعه می‌شود . 
ورزش و تحرکات جسمی نقش مهمی در حفظ سلامت افراد جامعه دارد 
مدیر دانشگاه علوم پزشکی شهرکرد نیز در این همایش پیاده‌روی ادامه داد : ورزش و تحرکات جسمی نقش مهمی در حفظ سلامت افراد جامعه دارد . 
صف‌های طولانی گرفتن شیر و آب‌معدنی در ابتدای همایش پیاده‌روی 
مرتضی هاشم زاده ادامه داد : این همایش پیاده‌روی به مناسبت هفته سلامت در شهرکرد برگزار شده است . 
وی ادامه داد : همزمان با برگزاری این همایش ایستگاه‌های سلامت در راستای تست 
رئیس جمهوری اندونزی هفته آینده به تهران سفر می‌کند / توسعه همکاری در بخش انرژی 
جاکارتا - ایرنا ' جوکو ویدودو ' رئیس جمهوری اندونزی در صدر یک هیات بلندپایه هفته آینده برای مذاکره با مقامات بلندپایه کشورمان عازم تهران می‌شود . 
به گزارش ایرنا ، دولت اندونزی روز جمعه اعلام کرد رئیس جمهوری این کشور جنوب شرق آسیا در یک سفر رسمی از 12 تا 13 دسامبر ( 22 و 23 آذر ) از هند دیدن می‌کند و پس از مذاکره با مقام‌های این کشور 14 دسامبر ( چهارشنبه 24 آذر ماه ) در تهران با مقام‌های بلندپایه جمهوری اسلامی ایران مذاکره خواهد کرد . 
دکتر حسن روحانی ، رئیس جمهوری کشورمان سال گذشته به جاکارتا سفر و با مقام‌های این کشور برای توسعه همکاری‌های دو جانبه مذاکره کرد و توافقاتی به منظور افزایش مناسبات اقتصادی پس از برجام اتخاذ شد . 
به نوشته تارنمای مترو تی 
وی ' نخست وزیر هند نیز اکتبر سال 2013 میلادی از اندونزی دیدن کرده بود . 
این تارنما نوشت : ایران کشوری با ذخایر انرژی بالا است و تنوع شرکای تجاری اندونزی در بخش انرژی برای امنیت ملی بخش انرژی بسیار با اهمیت است . 
براساس این گزارش ، دیدار رئیس جمهوری اندونزی از ایران برای افزایش همکاری در زمینه‌های نفت و گاز ، همکاری در بخش مدیریت حوزه نفتی و سرمایه‌گذاری ایران در بخش پالایشگاه اندونزی صورت می‌گیرد . 
تارنمای مترو اندونزی تاکید کرد همکاری‌های اقتصادی جاکارتا و تهران پس از تصویب طرح جامع اقدام مشترک ( برجام ) در حال توسعه است . 
این تارنما نوشت سفر رئیس جمهوری اندونزی به هند و ایران با توجه به ظرفیت‌های بالای این دو کشور برای همکاری‌ها از اهمیت زیادی برخوردار است . 
هند بزرگترین شریک تجاری اندونزی در جنوب آسیا است و یکی از 4 شریک بزرگ این کشور در جهان است . 
ارزش تجاری اندونزی و هند سال گذشته میلادی 14 میلیارد و 450 میلیون دلار ثبت شد . 
در همین حال میزان سرمایه‌گذاری هند در اندونزی است 43 درصد از سرمایه‌گذاری هند در آ. سه. آن است . 
آساق * * 1611 * * انتشاردهنده : رضاپیمان یغمایی 
برهانی از پیکان جدا نمی‌شود 
به گزارش ورزش سه ، درخشش گادوین منشا در خط حمله پیکان توام شد با مصدومیت‌های متوالی آرش برهانی تا مهاجم سرشناس و باتجربه سابق استقلال به یک بازیکن نیمکت‌نشین در جمع خودروسازان تبدیل شود . 
اتفاقی که در آستانه نقل و انتقالات زمستانی شائبه‌های زیادی در خصوص آینده این بازیکن در جمع پیکانی‌ها رقم زد . 
مجید جلالی پیرو همین شایعات در مصاف با ذوب آهن برای دقایقی به برهانی بازی داد و سپس در خصوص آخرین وضعیت این بازیکن و ناراحتی‌اش از نیمکت نشینی گفت :« نه ، برهانی ناراحت نیست و تمرین می‌کند . 
من هر هفته با همه بازیکنان صحبت می‌کنم و خود برهانی هم می‌داند نظر من در موردش چطور است . 
او شرایط را می‌بیند و بازیکن کم تجربه‌ای نیست که ناراحت شود و برود . 
از همدیگر هم شناخت خوبی داریم . 
به هر حال من در بازی با ذوب آهن قصد داشتم به‌خاطر شرایط بازی از تجربه‌اش استفاده کنم اما شرایط زمین و هوا طوری بود که نمی‌شد بازیکن را محک زد » . 
با این صحبت‌های سرمربی پیکان می‌توان این‌گونه برداشت کرد که آرش برهانی از پیکان جدا نخواهد شد و در ادامه فصل برای رسیدن به جایگاهی در ترکیب اصلی خواهخد جنگید مگر‌این‌که در روزهای باقی‌مانده تا نقل و انتقالات اتفاقات غیر قابل‌پیش‌بینی رخ بدهد . 
پرطرفدارترین محصولات ایرانی در بازارهای ژاپن 
پایگاه خبری تحلیلی انتخاب ( Entekhab.ir ) : در حالی که معمولا کشورهایی مانند عراق و امارات در صدر فهرست کشورهای عمده 
مقصد کالاهای صادراتی ایران قرار دارند ، روز 23 مردادماه کشور ژاپن اولین 
مقصد صادرات ایران بوده است . 
در این روز ایران معادل 43 میلیون و 351 هزار دلار کالا به ژاپن صادر کرده است . 
ارزش کل صادرات ایران به این کشور از ابتدای سال جاری تا 23 مردادماه ، نیز به مبلغی معادل 559 میلیون و 160 هزار دلار می‌رسد . 
به گزارش انتخاب ، اقلام عمده صادراتی ایران به ژاپن در چهار ماهه آغازین سال جاری عبارتند 
از : « میعانات گازی » ، « سایر کف پوش‌ها بجز گبه از پشم یا از موی نرم ( کرک ) 
حیوان » ، « فرش و سایر کف پوش‌های نسجی ، از سایر مواد نسجی ، گره باف » ، « مغز 
پسته تازه یا خشک » ، « گبه از پشم یا از موی نرم ( کرک ) حیوان » ، « کف پوش‌های 
غیرمخملی باف ، از مواد نسجی سنتتیک یا مصنوعی آماده مصرف » ، « پسته‌ها با 
پوست تازه یا خشک » ، « تخم زیره سبز خردنشده و سابیده نشده در بسته‌بندی 
آماده برای غیرخرده فروشی » ، « سایر آب‌میوه تغلیظ شده به استثنای ( کنسانتره 
موز ، انبه ، گودا ، پشن فروت ، لیچی )» ، « سایر خرماهای غیرمذکور در جای دیگر 
تازه یا خشک کرده » ، « زعفران در بسته‌بندی بیش از 30 گرم » و « انجیر ، تازه یا 
خشک کرده » . 
گزارش تمرین استقلال 
به گزارش 
ورزش سه 
و به نقل از تسنیم ، تمرین تیم فوتبال استقلال یک روز پس از پیروزی یک بر صفر مقابل سیاه جامگان مشهد ساعت 12 امروز ( یکشنبه ) در کمپ باشگاه برگزار شد . 
* بازیکنان استقلال قبل از شروع تمرین به مدت 30 دقیقه در اختیار خودشان بودند و مشغول بازی تنیس فوتبال شدند . 
در این بین روزبه چشمی و هرایر مگویان لحظاتی با هم‌صحبت کردند . 
بازیکنانی که در دیدار با سیاه جامگان به میدان رفته بودند ، به تمرین ریکاوری پرداخته و سایر بازیکنان زیر نظر مربیان کارهای تاکتیکی را انجام می‌دادند . 
* سیدمهدی رحمتی به دلیل عملکردش در بازی روز گذشته مورد استقبال هواداران و بازیکنان استقلال قرار گرفت و برای دقایقی با علیرضا منصوریان صحبت کرد . 
* کاوه رضایی ، خسرو حیدری ، یعقوب کریمی و علی چینی غایبان تمرین بودند . 
نصرالله عبداللهی هم در این تمرین حضور نداشت . 
حیدری به علت مصدومیت در کلینیک دکتر نوروزی حضور داشت . 
* بختیار رحمانی که به دلیل تعویضش در بازی با سیاه جامگان به نشانه تعویض راهی رختکن شده بود ، در محل تمرین حضور یافت . 
این بازیکن برای دقایقی با کادر پزشکی تیم صحبت و پس از مدتی انجام تمرین ریکاوری محل تمرین را ترک کرد . 
* تمرین با صحبت‌های منصوریان آغاز شد و سرمربی استقلال ابتدا بابت برد مقابل سیاه جامگان از بازیکنان تشکر کرد و در ادامه با اشاره به بازی‌های دیگر به آنها گفت که امیدوار است در بازی‌های آینده شاگردانش بیشتر نکات تاکتیکی او را در زمین اجرا کنند . 
منصوریان همچنین در خصوص تمرینات این تیم تا قبل از شروع بازی مقابل سایپا مواردی را اعلام کرد و به آنها گفت تمرین فردا تعطیل است و بازیکنان می‌توانند استراحت کنند . 
* علی قربانی که مدتی به علت مصدومیت در تمرینات حضور نداشت ، در تمرین امروز حضور یافت و زیر نظر مربی بدنساز کارهای اختصاصی انجام داد . 
روزبه چشمی دیگر بازیکنی بود که تمرینات اختصاصی را پشت سر گذاشت . 
تیم استقلال روز جمعه در هفته نهم باید به مصاف سایپا برود . 
در ستایش محسن چاوشی به بهانه انتشار آلبوم « امیر بی‌گزند » . 
تا بجوشد آبت از بالا و پست . 
این موسیقی شاید 80 سال باید عمر می‌کرد و روزگار پر فراز و نشیبی طی می‌شد تا بالاخره به پدیده‌ای استثنایی به نام « محسن چاووشی » برسد ؛ پدیده‌ای که در کمی بیش از 10 سال از سطح یک خواننده مقلد و تازه‌کار به جایی رسیده که تا سال‌ها گمان نمی‌کنم هیچ خواننده‌ای بتواند موقعیت او را در سطح مخاطب و درک و آگاهی مطلق از کاری که می‌کند ، به دست بیاورد . 
گروه فرهنگ و هنر : شاید سال‌های 1317 ( دوره تاسیس رادیو ) به بعد ( چیزی نزدیک به سال‌های پایانی جنگ جهانی دوم ) و حضور متفقین در ایران را بتوان روزهای آغازین تولد موزیک پاپ در ایران دانست . 
مدرنیته وارداتی و ناگهانی ناشی از حضور خارجی‌ها ( و کمی هم تاثیر رضاشاه از رایش سوم و تلاش او برای ژرمنیزه کردن پایین تا بالای جامعه ) ( 1 ) عمومی‌تر شدن صنعت سینمای ناطق ( 2 ) و برگزاری کلوپ‌های شبانه در لاله‌زار و رفت‌وآمد هیات‌های سیاسی اروپایی و آمریکایی به ایران ( 3 ) و همچنین پیش‌از آنها ، راه‌اندازی گروه موزیک نظام توسط ژنرال « لومیر فرانسوی » به جای دسته‌های مزقونچی که بعد‌ها شعبه‌ای از مدرسه « دارالفنون » تحت عنوان مدرسه موزیک نظام را به خود اختصاص داد ( 4 ) ، همگی مقدمات پدید آمدن نوعی از موسیقی غیرایرانی را سبب شد که امروز به آن موسیقی پاپ اطلاق می‌شود . 
البته صورت‌های اولیه این نوع موسیقی با آن چه که امروز از آن می‌شنوید ، تفاوت‌های جدی در ساختار و فرم دارد ؛ اما به هر حال در بخش اعظمی از همان آثار اولیه هم عنصر هارمونی و چندصدایی - که پیش‌از آن و اکنون هم در موسیقی مونوفونیک ایرانی شنیده نمی‌شود - وجود داشت . 
تاریخ کوتاه 80 ساله این موسیقی را می‌شود به سه دوره تقسیم کرد : . 
دوره اول از سال‌های 1320 تا 1350 شامل آهنگسازان و خوانندگانی چون روح‌الله خالقی ، مرتضی محجوبی ، مجید وفادار ، حبیب‌الله بدیعی ، الهه ، پوران ، بنان ، گلپا ، ایرج و دیگران . 
دوره دوم از سال‌های 1350 تا 1357 شامل آهنگسازانی مثل منفردزاده ، واروژان ، پرویز مقصدی ، پرویز اتابکی ، محمد اوشال ، حسن شماعی‌زاده ، اریک ، گوگوش ، رامش ، داریوش ، شهرام شب‌پره ، ویگن و دیگران . 
دوره سوم از 1358 تا امروز که چند اسمی از آن حذف و بی‌شمار اسم به آن اضافه شده است ! . 
با این مقدمه و تاریخچه کوتاه به آنجا می‌رسم که : . 
در تاریخ این موسیقی ، خوانندگان خیلی خوب وجود داشته‌اند . 
خوانندگان بد هم بسیار بوده‌اند . 
خوانندگان اهل فکر و اندیشه دیده شده‌اند و خوانندگان بسیار پرطرفدار هم به همین صورت . 
اما تا‌کنون در تاریخ موسیقی پاپ ایران خواننده‌ای که به درجه آوازخوان مولف رسیده باشد ، ندیده بودم . 
این موسیقی شاید 80 سال باید عمر می‌کرد و روزگار پر فراز و نشیبی طی می‌شد تا بالاخره به پدیده‌ای استثنایی به‌نام « محسن چاووشی » برسد ؛ پدیده‌ای که در کمی بیش از 10 سال از سطح یک خواننده مقلد و تازه‌کار به جایی رسیده که تا سال‌ها گمان نمی‌کنم هیچ خواننده‌ای بتواند موقعیت او را در سطح مخاطب و درک و آگاهی مطلق از کاری که می‌کند ، به دست بیاورد . 
هیچ کدام از خوانندگان موسیقی موسوم به پاپ ایران ، شبیه او نیستند و او هم شبیه هیچ کدام‌شان نیست . 
و همین امر از چاووشی یک استثنا ساخته است . 
اما چرا ؟ 
. 
چه المان‌هایی در صدا و اجرا و موسیقی چاووشی وجود دارد که او را از همه خوانندگان تاریخ موسیقی ایران مجزا می‌کند ؟ 
. 
خواننده‌ای که با صدایی بدلی از سیاوش قمیشی کارش را آغاز کرد ، چه مسیری را پشت سر گذاشته که امروز به این ویرتیوزیته اختصاصی در خوانندگی رسیده است ؟ 
. 
محسن چاووشی چه راهی را انتخاب کرده که توانسته خیل باورنکردنی از طرفداران را در اقشار مختلف اجتماع برای سال‌ها گرد آورد ؟ 
. 
نگاهی اجمالی به انتخاب اشعار متاخر و اجرای آنها توسط او نشان می‌دهد که این حد از درک مفهومی و پردازش عاطفی خواندن ، در هیچ کدام از خوانندگان موسیقی پاپ دیده نشده است . 
او ابدا در قید و بند تکنیک و نمایش نیست و این ماجرا به خصوص برای خواننده‌ای که طیف اصلی مخاطبین او از اقشار میانه و پایین‌تر هستند ، دو رویکرد کاملا متناقض را در بر دارد که تنها با جادوی صدای خود توانسته آن‌ها را به هم پیوند دهد ! . 
رویکرد اولیه کارهای چاووشی در مضمون و اجرا ناظر به طیفی از جوانان و نوجوانان بود که شاید بتوان از آن‌ها تحت عنوان طبقات ضعیف اجتماع یاد کرد . 
شکل آثار اول او هم به نوعی واگویه ناخودآگاه همان طبقه اجتماعی بود و آنها در آثار چاووشی خودشان را پیدا می‌کردند و این هم ذات‌پنداری وسیع اجتماعی ، تبدیل شد به بیگ بنگ چاووشی . 
اما اکنون محسن چاووشی مضامین و آثاری ارایه می‌دهد که بی‌گفت‌وگو ، فاصله زیادی با کارهای قدیمی خودش و سطح طبقه مذکور - و حتی کل موسیقی روشنفکری ایران - دارد ؛ اما نه تنها ریزش مخاطب نداشته ، بلکه طیف‌های دیگری از نخبگان را هم دارد درگیر خود می‌کند ! و این همان نقطه‌ای است که باید مقابل نبوغ او سر خم کرد . 
و این همان جایی است که معتقدم وجه افتراق محسن چاووشی با تمامی خوانندگان موسیقی پاپ است . 
اعتراف می‌کنم که سال‌ها به صدا و موسیقی او هیچ علاقه‌ای نداشتم . 
اعتراف می‌کنم که سال‌ها از صدا و موسیقی‌اش گریزان بودم . 
اعتراف می‌کنم که مطمین بودم او شکست خواهد خورد . 
اما باید پذیرفت که محسن چاووشی اکنون در آستانه جایگاهی قرار گرفته که از او اولین و تنها خواننده مولف موسیقی را در تاریخ موسیقی پاپ می‌سازد . 
نام‌های دیگری البته در این موسیقی می‌توانستند به جایگاه یک خواننده مولف نزدیک شوند ؛ اما در کنار انتخاب‌های غلط و چرخش‌های ناگهانی ، یا اجل مجال‌شان نداد یا اعتیاد ! . 
نگاهی به آلبوم‌های چاووشی از « یه شاخه نیلوفر » و « ژاکت » و ... تا « پاروی بی‌قایق » و این آخری « امیر بی‌گزند » نگاه به تلاش شکوهمند خواننده‌ی بدل خوان و ناکوک است برای تبدیل شدن به سوپراستاری نابغه در لحن و محتوا . 
هیچ کس مثل چاووشی - همان مقدار هرچند محدود - ظرفیت‌های صوتی و فرکانسی حنجره خود را در موسیقی پاپ نشناخته و این درک درست از عاطفه صدا در کارهای او به ویژه از آلبوم « من خود آن سیزده‌ام » بیشتر نمود پیدا می‌کند . 
صدای چاووشی تکامل پیدا نکرد بلکه دچار استحاله شد . 
اجرایی که او اکنون ارایه می‌دهد ، مجموعه غریبی از فرکانس‌هایی است که تا کنون در آوازخوان‌های ایرانی شنیده نشده است . 
شاید سال‌های اول کارش ، رنگ و لهجه صدای او برای بسیاری از شنوندگان حرفه‌ای موسیقی ناخوشایند و غیرآشنا می‌آمد . 
اما سال‌ها کار و مداومت و سخت‌کوشی و کناره‌گیری از غوغای رسانه و حاشیه‌هایش در کنار ارایه آثار متفاوت و همچنین حضور حساب شده در آثار سینمایی و سریال‌ها ، جامعه موسیقی و دیگرانی که مخاطبش نبودند را مجبور کرد به صدایش عادت شنیداری پیدا کنند . 
او در ادامه این مسیر ، اصلی‌ترین مشکلش را با قشر متخصص موسیقی برطرف کرد . 
او در گام اول ، موسیقی سینتی سایزری و ابتدایی کارهای اولش را به موسیقی جدی و باکیفیت ارتقا داده و سپس در قسمت متن و محتوا هم با چرخشی هنرمندانه از ترانه‌های زنجموره [ ضجه مویه ] و یک‌سره سیاه و تلخ به شعرهایی فاخر و درخور - که در لحظاتی برخی واژه‌ها و انتخاب‌هایش شگفت زده‌ام کرده است - نشان داد که نسبت بین صدا و اجرای خود را با موسیقی و شعر پیدا کرده است . 
اتفاق ساده‌ای که برخی از آوازخوان‌ها حتی بعد از 50 سال خوانندگی آن را نیافته‌اند . 
نکته بسیار جالب دیگری که در مورد چاووشی باید یادآور شد ، این است که تقریبا هیچ خواننده‌ای در تاریخ موسیقی پاپ ایران - و شاید حتی جهان - با این حجم باورنکردنی از طرفداران سینه‌چاک ، نتوانسته به اندازه او در مقابل جاذبه شهرت ایستادگی کند . 
چاووشی ابدا نمی‌خواند که مشهور باشد . 
او حتی نمی‌خواند که شنیده شود . 
خواندن برای او فراتر از یک مونولوگ شخصی نیست . 
در حقیقت ، چاووشی زندگی درونی خود را زیست موسیقایی می‌کند . 
کاری که مارلون براندو روی صحنه می‌کرد . 
من اکنون می‌توانم علت این‌همه بی‌تفاوتی او را به منتقدانش درک کنم . 
چرا‌که منتقدان او همواره ابعاد تخصصی و فنی صدا و آثارش را نقد کرده‌اند . 
حال‌آنکه موسیقی او اساسا برای خودش چیزی بیشتر از یک اتاق و شاید یک هدفون که صدای شکستن استخوان‌هایش را در آن می‌شنید ، نبوده است ؛ مثل آدم ساده و متوسطی که جلوی آینه می‌ایستد و از حقیقت خودش فرار نمی‌کند ؛ مثل شاعری که در تنهایی خانه راه می‌رود و سروده‌هایش را برای خودش می‌خواند . 
چاووشی نمی‌خواند ، او صدای خودش را خلق می‌کند . 
او « شاعر صدا‌ها » است . 
همه می‌دانیم که سال‌های سال است اگر بخواهد کنسرتی برگزار کند ، هیچ کدام از سالن‌ها و مجموعه‌های برگزارکننده ایران ، ظرفیت مناسب را برای خیل عظیم طرفداران او ندارند و واقعا کار برای نهاد‌های انتظامی و امنیتی سخت خواهد بود . 
اما او مقابل وسوسه این‌همه پول و ثروت و شهوت صحنه ایستاده است . 
کدام خواننده در تاریخ این مقدار برای دیده نشدن ، برای شهره نشدن و حتی برای شنیده نشدن تلاش کرده است ؟ 
. 
برای دوری او از صحنه و بازار دلایل زیادی مطرح می‌کنند که اتفاقا من همان‌ها را موهبت ذاتی - الهی او می‌دانم . 
همان‌ها هستند که او را به چنین جایگاه دست‌نیافتنی رسانده‌اند . 
شاید اگر حتی یکی از این علل و عوامل نبودند ، او امروز « محسن چاووشی » نبود . 
همین پکیج عجیب‌و‌غریب از سونوریته و انزواطلبی و خویشتن‌داری ، در کنار درک و اشراف به ماهیت ذاتی صدایش ، از او در موسیقی ایران یک استثنا ساخته است . 
موسیقی چاووشی را نباید شنید . 
باید در آن غوطه‌ور شد . 
او اکنون شعر را فقط نمی‌خواند ، بلکه زندگی می‌کند . 
من به عنوان کسی که در 3 عرصه موسیقی نواحی ( فولکولوریک ) ، موسیقی ردیفی و موسیقی پاپ ، دستی ( هرچند کوتاه ) بر آتش داشته‌ام ، نمونه‌هایی از چاووشی را دیده‌ام و به شما اطمینان می‌دهم ، افسانه چاووشی به این زودی‌ها تکرار نخواهد شد ؛ به شرط آنکه با همین شهود و مکاشفه راه را قدم بردارد . 
نورعلی‌خان برومند با دو دانگ صدای پر از خس‌خس ، شامیرزا مرادی ، حاج قربان سلیمانی ، خلیفه‌میرزا آغه‌غوثی و ... این دست خنیاگرانی که موسیقی را زیسته‌اند ، کسانی‌اند که موسیقی بر آن‌ها محاط بوده است و او انگار از تبار آنها است . 
محسن چاووشی حقیقت این شعر مولانا است : . 
« آب کم جو تشنگی آور به دست . 
تا بجوشد آبت از بالا و پست » . 
مآخذ : . 
( 1 ) تاج الملوک همسر رضاشاه که با دخترانش به دیدار هیتلر رفته بود ، بعد از وصف آن دیدار ، روزگار ایران را این‌گونه توصیف می‌کند : « یک عده جوانان تهرانی هم به سبک جوانان هیتلری سر خود را می‌تراشیدند و در خیابان‌ها به هم سلام هیتلری می‌دادند . » . 
( 2 ) فیلم « دختر لر » ساخته اردشیر ایرانی در سال 1312 ابتدا در بمبیی ( محل ساخت فیلم ) و سپس در تهران به نمایش در آمد . 
( تاریخ سینمای ایران . جمال امید ) . 
( 3 ) فصلنامه مطالعات تاریخی ( موسسه مطالعات و پژوهش‌های سیاسی ) . 
( 4 ) سرگذشت موسیقی ( روح‌الله خالقی ) . 
حسینی : پنالتی نفت نقطه‌عطف بازی بود 
به گزارش ایسنا ، مجتبی حسینی درباره شکست تیمش مقابل نفت تهران اظهار کرد : ما از ابتدای بازی شروع خوبی داشتیم و چند فرصت خوب خلق کردیم اما متاسفانه فرصت‌های ما به گل تبدیل نشد . 
در ادامه روی یک صحنه مشکوک که نمی‌دانم تصمیم داور درست بود یا نه حریف صاحب پنالتی شد و توانستند گل تساوی را بزنند . 
بعد از آن هم در ثانیه‌های آخر بازی از فرصتی که داشتند استفاده کردند و گل برتری را زدند . 
او درباره اینکه قرار است به عنوان سرمربی کار کند یا خیر گفت : من به این مسائل فکر نمیکنم . 
هدف من کمک کردن به تیم است . 
بازیکنان من زحمت کشیدند و تا زمانی‌که تمرکزشان از دست نرفته بود بازی خوبی انجام دادند . 
نمی‌دانم روی آن صحنه بازیکنان ما اشتباه کردند یا داور اما همان صحنه نقطه‌عطف بازی بود . 
انتهای پیام 
واکنش لیلا رجبی به صحبت‌های مهاجر شجاعی : او در المپیک پنجاهم شد ، پس بی‌غیرت است ؟ 
پایگاه خبری تحلیلی انتخاب ( Entekhab.ir ) : پرتابگر وزنه ایران در واکنش به صحبت‌های احسان مهاجر شجاعی در تلویزیون گفت : افتخارات من بیشتر از مهاجر شجاعی است و او در المپیک پنجاهم شد . 
آیا او هم بی‌غیرت است ؟ 
لیلا رحبی در واکنش به حرف‌های احسان مهاجر شجاعی نسبت به مسابقه او در المپیک گفت : شنیدم که احسان مهاجر شجاعی در یک برنامه تلویزیونی و جلوی چشم میلیون ایرانی ، مرا متهم به بی‌غیرتی کرده است در حالیکه من در این سالی که در ایران هستم ، افتخارات بیشتری نسبت به احسان مهاجر کسب کرده‌ام . 
همیشه تلاش کرده‌ام که پرچم ایران را بالا ببرم ؛ چه با مربی ، چه بی مربی . 
چه با امکانات ، یا بی امکانات . 
رجبی ادامه داد : خود احسان ، در المپیک پکن ، پنجاهم شد ، آیا فکر می‌کند با این نتیجه خودش هم بی‌غیرت است که حالا در مورد من اینطور حرف می‌زند ؟ 
او اگر به خودش بی‌غیرت نمی‌گوید پس چطور می‌تواند جلوی تمام مردم به من توهین کند ؟ 
رکورددار پرتاب وزنه بانوان ایران گفت : گفتن بی‌غیرت به کسی ، توهین بزرگی است و من از این بابت برای او خیلی متاسفم . 
من همیشه ایران را کشور خودم دانسته‌ام و کم برای موفقیت ایران کم نگذاشته‌ام . 
او در پایان با دفاع از عملکرد احسان حدادی هم گفت : در مورد احسان حدادی هم طوری حرف زده‌اند که به نظرم اصلا درست نیست . 
احسان واقعا تکرار نشدنی است . 
من نمی‌دانم واقعا دوومیدانی چند سال دیگر می‌تواند در المپیک مدال بگیرد ؟ 
پس نباید با یک باخت ، این‌طور به یک ورزشکار توهین کرد . 
احسان مهاجر شجاعی اگر امروز حرفی می‌زند به‌خاطر مشکلی است که با کیهانی ( رئیس فدراسیون ) دارد در حالی که نباید این مشکل را به ورزشکاران بکشاند . 
من فکر نمی‌کنم مشکل کیهانی به بچه‌ها ربط داشته باشد . 
دولت سرش را از لاک برجام بیرون بیاورد 
قائم مقام جمعیت رهپویان انقلاب اسلامی با تاکید بر اینکه وزارت خارجه و دولت سر خود را از لاک برجام بیرون بیاورند ، گفت : شوخی شوخی با بهانه‌های واهی همه دارایی‌های ما را چپاول می‌کنند ، بنابراین دستگاه دیپلماسی از حالت ذوق زدگی‌های توخالی بیرون‌آمده و واقعیت‌های عرصه و صحنه را ببیند . 
پرویز سروری قائم مقام جمعیت رهپویان انقلاب اسلامی در گفت‌وگو با خبرنگار حوزه احزاب خبرگزاری فارس ، با اشاره به غارت اموال ایران این بار توسط دولت کانادا ، اظهار داشت : ضعف دیپلماسی و عدم نگاه جامع به دیپلماسی باعث شده عملا وزارت خارجه به بعضی از اظهارات بی‌پایه و اساس و بدون پشتوانه آمریکایی‌ها و غربی‌ها دل خوش کنند . 
وی افزود : دلخوشی وزارت امور خارجه به اظهارات بدون پشتوانه آمریکایی‌ها سبب شده تا اقدامات عملی آنها در جهت تضعیف اقتدار و تحقیر ملت ایران ، آن‌گونه‌که باید پاسخ داده نشود . 
قائم مقام جمعیت رهپویان انقلاب اسلامی به غارت 2 میلیارد دلاری اموال ایران توسط آمریکا که خردادماه سال جاری اتفاق افتاد ، تصریح کرد : متاسفانه شاهد تضییع حقوق ملت ایران توسط آمریکایی‌ها با یک سری اقدامات غیرقانونی و از موضع مقتدرانه و تحقیرآمیز هستیم . 
سروری ادامه داد : دولت به جای اینکه تمرکز خود را برای مبارزه با این اقدامات غیرقانونی آمریکا معطوف کند ، با فرافکنی ضعف دیپلماسی را لاپوشانی می‌کند . 
وی با بیان اینکه اگر دیر بجنبیم کشورهای دیگر نیز به بهانه‌های واهی دست به غارت اموال ایران می‌زنند ، گفت : امروز کشوری چون کانادا که محلی از اعراب ندارد و هنوز زیر یوغ انگلیس به سر می‌برد ، با اقدامی کاملا تحقیرآمیز اموال ایران را غارت می‌کند و ما باز شاهد اقدام موثر از سوی دستگاه دیپلماسی کشورمان نیستیم . 
قائم مقام جمعیت رهپویان انقلاب اسلامی تصریح کرد : ادامه این روند می‌تواند آثار بدی را در دنیا و در رابطه با خنثی بودن دیپلماسی کشور در جهت تضییع حقوق ملت ایران داشته باشد . 
سروری با تاکید بر اینکه وزارت خارجه و دولت سر خود را از لاک برجام بیرون بیاورند ، گفت : شوخی شوخی با بهانه‌های واهی همه دارایی‌های ما را چپاول می‌کنند ، بنابراین دستگاه دیپلماسی از حالت ذوق زدگی‌های توخالی بیرون‌آمده و واقعیت‌های عرصه و صحنه را ببیند و با آرایش صحیح و مقتدرانه در جهت احقاق حقوق ملت ایران و عزت ایران گام بردارد . 
انتهای پیام / 
برنامه وزارت بهداشت برای پیشگیری از مقاله تقلبی اعلام شد 4 نفر متقلب بودند 
معاون آموزشی وزیر بهداشت ، درمان و آموزش پزشکی برنامه‌های این وزارتخانه را برای جلوگیری از تدوین و انتشار مقالات تقلبی اعلام کرد . 
در نشست خبری باقر لاریجانی ؛ 
برنامه وزارت بهداشت برای پیشگیری از مقاله تقلبی اعلام شد 4 نفر متقلب بودند 
اجتماع آموزش - همشهری آنلاین : معاون آموزشی وزیر بهداشت ، درمان و آموزش پزشکی برنامه‌های این وزارتخانه را برای جلوگیری از تدوین و انتشار مقالات تقلبی اعلام کرد . 
به گزارش ایرنا ، باقر لاریجانی در نشست خبری با بیان اینکه مجله ساینس طی 2 ماه گذشته مقاله‌ای منتشر کرده و برخی از پایان‌نامه‌ها را مورد سوال قرار داده است ، گفت : گزارشی در خصوص تدوین پایان‌نامه‌ها از سوی وزارت بهداشت ، درمان و آموزش پزشکی در جلسه آینده شورای عالی انقلاب فرهنگی تهیه و به این شورا ارائه می‌شود . 
معاون آموزشی وزارت بهداشت با بیان اینکه هیچ یک از محققان برجسته ایران در تخلفات اعلام شده از سوی ساینس نقشی نداشته‌اند ، گفت : این تخلفات توسط سه یا چهار تن ، صورت‌گرفته است ؛ به‌طور مثال یک نفر 15 مقاله و نفر دیگر 12 مقاله را منتشر کرده است . 
معاون آموزشی وزارت بهداشت با تاکید بر اینکه باید دقت شود تا هیچ تخلفی صورت نگیرد ، گفت : با توجه به اینکه ایران سالانه بیش از 30 هزار مقاله تولید می‌کند وجود چنین آماری درصد بالایی نیست . 
لاریجانی بیان کرد : وزارت بهداشت با افرادی که در فهرست مقالات دارای تخلف بوده‌اند برخورد می‌کند و برخورد با افراد دانشگاهی و غیر دانشگاهی مسیرهای متفاوتی دارد . 
معاون آموزشی وزارت بهداشت با تاکید بر اینکه باید برنامه‌ای اندیشیده شود تا در برخی رده‌های مختلف نیازمند تدوین مقاله نباشیم ، گفت : در آیین‌نامه ارتقای اعضای هیات‌علمی اگر عضو هیات‌علمی در آموزش سرآمد باشد با تایید هیات ممیزه می‌تواند ارتقا یابد و این فرد نیاز به تدوین مقاله ندارد ؛ همچنین طبق این آیین‌نامه اگر یک عضو هیات‌علمی خدمت بزرگ علمی ارائه کند ، نیاز به تدوین مقاله ندارد و این فرد ارتقای علمی خواهد داشت . 
اعتراف عربستان به کمک مالی به نخست‌وزیر مالزی 
وزیر امور خارجه عربستان بار دیگر اعتراف کرد کمک مالی به ' نجیب تون رزاق ' نخست‌وزیر مالزی از طرف عربستان سعودی انجام شده است . 
به گزارش ایرنا ، نخست‌وزیر مالزی توسط گروه‌های مخالف دولت و ' ماهاتیر محمد ' نخست‌وزیر اسبق متهم به فساد مالی شد و اتهام وی واریز حدود 700 میلیون دلار کمک مالی عربستان به حساب‌های شخصی است . 
نجیب تون رزاق تاکید دارد که این کمک مالی برای پیروزی حزب حاکم آمنو در انتخابات مهم سال 2013 را برای امور شخصی هزینه نکرده و دادستان‌کل مالزی هرگونه اتهام فساد مالی و جنایی در مورد وی را رد می‌کند . 
براساس گزارش روز جمعه خبرگزاری رسمی مالزی ( برناما ) ، ' عادل الجبیر ' وزیر امور خارجه عربستان روز پنجشنبه اعتراف کرد که کمک مالی به نجیب در‌واقع از عربستان سعودی بوده است . 
وی گفت : ما از کمک مالی آگاه هستیم و این کمک مالی واقعی بوده و انتظار بازگشت هم نداریم . 
ما آگاهیم که دادستان‌کل مالزی نیز به‌طور کامل موضوع را بررسی و هیچ تخلفی پیدا نشده است . 
وی در استانبول و در حاشیه اجلاس سران سازمان همکاری اسلامی به خبرنگاران مالزیایی ، گفت : بنابراین ، تا آنجا که به ما مربوط می‌شود ، این موضوع پایان یافته است . 
پیش از این نشست خبری ، وزیر خارجه عربستان و نخست‌وزیر مالزی نشست دو جانبه‌ای برگزار کردند .' محمد اپندی علی ' دادستان‌کل مالزی بهمن‌ماه سال گذشته تاکید کرد نجیب از هرگونه خطا در رابطه با واریز دو میلیارد و 600 میلیون رینگیت به حساب بانکی شخصی پاک است . 
وی گفت : تحقیقات نشان داد واریز مبلغ دو میلیارد و 80 میلیون رینگیت اهدایی از طرف خانواده سلطنتی عربستان در سال 2013 انجام شده که دو میلیارد و 30 میلیون رینگیت آن همان سال بازگردانده شد . 
جوانان ، بیش از 50 درصد اعضای جمعیت هلال احمر کشور 
به گزارش ایسنا ، دکتر حبیبی رئیس سازمان جوانان جمعیت هلال احمر در مراسم افتتاحیه این گردهمایی گفت : با کمک جوانان می‌توان به اهداف جمعیت ازجمله تکریم انسان‌ها ، گسترش دوستی و صلح پایدار دست یافت . 
وی ادامه داد : به گفته مقام معظم رهبری بهترین جوانان در ایران هستند ؛ جوانانی که با حضور در هر مجموعه‌ای موجب خیر و برکت می‌شوند . 
دکتر حبیبی تصریح کرد : حوزه جوانان در جمعیت هلال احمر از جایگاه ویژه‌ای برخوردار است و بنا بر تاکید رئیس جمعیت ، اصل فعالیت‌های ما موضوع جوانان و با هدف کاهش آسیب‌های اجتماعی انجام می‌شود . 
در ادامه مراسم افتتاحیه این گردهمایی حسین کتابدار مدیرعامل جمعیت هلال احمر استان تهران گفت : جوانان برای خانواده‌ها ، مسئولان و دولت مهم هستند و اگر این افراد آموزش‌های لازم را ببینند کمک بزرگی برای پیشگیری از گسترش آسیب‌های اجتماعی خواهند بود . 
وی افزود : داوطلبان امروز و آینده جمعیت را خواهند ساخت و برای جمعیت نیز سرمایه مهمی محسوب می‌شوند ، بنابراین باید آنان را در الویت قرار داد . 
مدیرعامل جمعیت هلال احمر استان تهران ضمن تقدیر از توجه ویژه رئیس جمعیت ، دبیرکل و رئیس سازمان جوانان به موضوع جوانان ، گفت : امیدواریم کارشناسان سازمان جوانان از این گردهمایی فرهنگی آموزشی نهایت بهره را ببرند و متخصص‌تر و متعهدتر از گذشته پیگیر امور جوانان در همه استان‌ها باشند . 
شایان‌ذکر است ؛ گردهمایی فرهنگی آموزشی کارشناسان سازمان جوانان از امروز در تهران آغاز به کار کرد و تا دوشنبه با برگزاری کارگاه‌ها و میزگردهای تخصصی ادامه می‌یابد . 
برگزاری 6 کارگاه آموزشی در روز اول گردهمایی فرهنگی آموزشی کارشناسان سازمان جوانان 
با افتتاح گردهمایی سه‌روزه 300 نفر از کارشناسان امور جوانان جمعیت هلال احمر 6 کارگاه آموزشی برگزار شد . 
براساس گزارش روابط عمومی سازمان جوانان جمعیت هلال احمر ، معاون دانشجویی و جوانان ، معاون پیش‌دبستانی و دانش‌آموزی ، مشاور آموزش و پژوهش و رئیس اداره روابط عمومی سازمان جوانان در سه کارگاه مجزا به معرفی زیرمجموعه شرح وظایف اقدامات انجام شده و تشریح برنامه‌های آتی پرداختند ، همچنین کارگاه تفکر در سطوح عالی و کاربست آن در حل مسئله با حضور عباس حاجی آقالو کارگاه چگونه ارتباط موثر با اعضا برقرار کنیم با حضور مهندس علیرضا راهداری و کارگاه چگونه تیم‌های موفق در کانون‌ها تشکیل دهیم با حضور دکتر ظهرآبی برگزار شد . 
گفتنی است کارشناسان حاضر در این گردهمایی در شش گروه مجزا در کارگاه‌های مختلف شرکت می‌کنند و این کارگاه‌ها تا دوشنبه 28 تیرماه برای سایر گروه‌ها نیز برگزار خواهد شد . 
انتهای پیام 
کولایی : لغو سخنرانی مطهری ضرورت تلاش برای پاسداری از قانون اساسی را یادآوری می‌کند 
تهران - ایرنا - یک فعال سیاسی گفت : مساله لغو سخنرانی علی مطهری فرزند رشید نظریه‌پرداز شهید انقلاب اسلامی در جوار حرم هشتمین پیشوای عدالت و آزادی شیعیان ضرورت تلاش همه‌جانبه را برای پاسداری از قانون اساسی یادآوری می‌کند . 
الهه کولایی روز چهارشنبه در گفت‌و‌گو با خبرنگار سیاسی ایرنا با ابراز تاسف از لغو سخنرانی علی مطهری در مشهد مقدس افزود : سخنرانی در بزرگداشت اربعین حسینی از سوی یکی از نمایندگان ملت و نایب‌رییس مجلس واقعیتی دردناک و تکان‌دهنده است . 
وی با بیان این که این اتفاقات در مسیر اجرای قانون تاسف‌انگیز است ، خاطرنشان کرد : در شرایط حساس کنونی ، انتظار می‌رود همه اجزا و بخش‌های قدرت در کشور پاسدار حرمت قانون باشند . 
فعال سیاسی اصلاح‌طلب ادامه داد : خوشبختانه برای برخورد با قانون‌گریزی نهادهای نظارتی و به ویژه خود مجلس شورای اسلامی از ظرفیت‌های مناسبی برخوردار هستند . 
کولایی تصریح کرد : انتظار می‌رود در شرایط کنونی که مردم جهان با قانون‌شکنی قدرت‌های جهانی به صورت سیستماتیک و پایدار روبرو هستند ، این الگوی اصلاح از درون کشور نور امید برای غلبه بر قانون‌گریزی و تقویت قانون‌مداری را منتشر کند . 
به گزارش ایرنا ، علی مطهری نایب‌رییس دوم مجلس شورای اسلامی بنا بود صبح یکشنبه - 30 آبان‌ماه - در روز اربعین حسینی در مشهد مقدس پیرامون تحلیل واقعه کربلا سخنرانی کند که لغو شد . 
مطهری در آن روز درباره لغو سخنرانی خود در مشهد به رییس جمهوری نامه نوشت و اعتراض خود را نسبت به این اقدام اعلام کرد . 
پس از انتشار نامه مطهری بسیاری از مسوولان و نمایندگان مجلس شورای اسلامی به این اقدام علیه سخنرانی وی واکنش نشان دادند و خواستار پیگیری این موضوع شدند . 
رییس جمهوری نیز عصر دوشنبه در پاسخ به نامه علی مطهری در خصوص لغو برنامه سخنرانی وی در روز اربعین حسینی در مشهد مقدس بدنبال اقدامات دادستانی این شهر ، دستوراتی را خطاب به وزرای کشور و دادگستری صادر کرد . 
وی تاکید کرد تعرض به آزادی‌های اساسی در کهف حصین ثامن الائمه (ع) مایه شرمساری است . 
سیام ** 9012 ** خبرنگار : زهرا امیری ** انتشار‌دهنده : مهرنوش خانزائی 
خطا در نتیجه آزمایشگاه 
30 درصد نتایج آزمایشگاه‌های خون‌شناسی مازندران خطا دارند . 
به گزارش خبرنگار گروه استان‌های باشگاه خبرنگاران جوان از ساری ، رئیس اداره آزمایشگاه‌های دانشگاه علوم پزشکی مازندران گفت : 182 آزمایشگاه در بخش خون‌شناسی آزمایش شد و 30 درصد نتایج آزمایشگاه‌های خون‌شناسی مازندران خطا دارند . 
محمد شکرزاده افزود : بر اساس این بررسی‌ها بیشترین خطاهای نتایج آزمایشی با 48 درصد مربوط به 23 بیمارستان دولتی در استان است . 
وی میانگین خطای نتایج آزمایش در کشور را بین یک تا سه درصد اعلام کرد و بالا بودن درصد خطاها را به دلیل نبود متخصص فنی ، رعایت نشدن برخی عوامل دخیل درنتایج آزمایش از سوی بیماران و فرسودگی دستگاه‌ها دانست . 
براساس آمار 5 هزار آزمایشگاه در کشور وجود دارد که 2 هزار و 700 واحد آزمایشگاهی مربوط به بخش خصوصی و بقیه زیر مدیریت دولتی قرار دارد . 
برای نخستین بار یک زن فرماندار توکیو شد 
پایگاه خبری تحلیلی انتخاب ( Entekhab.ir ) : رسانه‌های ژاپن اعلام کردند " یوریکو کویکه " سیاستمدار زن کهنه‌کار این کشور با پیروزی در انتخابات امروز ( یکشنبه ) تعیین فرماندار شهر توکیو ، تبدیل به نخستین زنی شده که به رهبری پایتخت این کشور رسیده است . 
به گزارش ایسنا ، به نقل از خبرگزاری فرانسه ، شبکه خبری NHK ژاپن به همراه پایگاه خبری " جی جی پرس " و همچنین دیگر رسانه‌های ژاپنی اعلام کردند ، یوریکو کویکه پیروز انتخابات امروز فرمانداری توکیو شده است . 
آنها این نتیجه را در مدت کوتاهی پس از پایان رای‌گیری برای این انتخابات و بر اساس نظرسنجی‌های انجام شده از رای دهندگان به‌هنگام خروج از حوزه اعلام کردند . 
در پی اعلام این خبر کویکه که 64 سال دارد خطاب به حامیانش که از شنیدن آن خوشحال بودند گفت : من به شیوه‌ای بی‌سابقه به رهبری امور سیاسی توکیو خواهم پرداخت و شهر توکیویی خواهم ساخت که شما هرگز ندیده‌اید . 
در انتخابات امروز فرمانداری توکیو ، 21 کاندیدا به رقابت پرداختند که یک رکورد جدید محسوب می‌شود . 
این انتخابات بعد از آن برنامه‌ریزی شد که فرماندار قبلی توکیو به‌نام یویچی ماسوزوئه ، به دلیل یک رسوایی مالی استعفا کرد . 
او تبدیل به دومین فرماندار متوالی در توکیو که استعفا می‌کند شد . 
یکی از مهمترین چالش‌های پیش روی کویکه مسئله تدارک برای میزبانی بازی‌های المپیک سال 2020 در شهر توکیو است . 
این در حالیست که چندین رسوایی و هزینه‌های فزاینده ، مشکلاتی را در تدارک توکیو برای بازی‌های المپیک 2020 به وجود آورده‌اند . 
رقابت انتخاباتی امروز به‌رغم حضور تعداد زیادی کاندیدا ، عمدتا یک رقابت سه‌نفره میان کویکه و دو کاندیداری مرد رقیب او که یکی از آنها فرماندار سابق یکی از مناطق ژاپن و دیگری یک خبرنگار تلویزیون بوده ، قلمداد می‌شد . 
فرماندار قبل از ماسوزوئه یعنی نائوکی اینوسه کسی بود که توانست میزبانی بازی‌های المپیک را برای توکیو به دست بیاورد اما در پی یک رسوایی مالی شخصی استعفا کرد . 
کویکه پیش از این یک مجری سابق تلویزیون بوده و به عنوان وزیر دفاع و وزیر محیط‌زیست نیز در دولت ژاپن خدمت کرده است . 
او به‌راحتی به زبان‌های انگلیسی و عربی سخن می‌گوید . 
او هنگامی‌که در شهر قاهره دانشجو بوده ملزم به فراگیری زبان عربی شد . 
فرماندار جدید توکیو خود را با هیلاری کلینتون ، کاندیدای ریاست جمهوری حزب دموکرات آمریکا مقایسه کرده و یک بار نیز موقعیت خوبی داشت تا تبدیل به اولین نخست وزیر زن ژاپن شود اما در سال 2008 هنگامی‌که کاندیدای انتخابات رهبری حزب حاکم لیبرال دموکرات ژاپن شد شکست خورد . 
حکم چهار ساله فرمانداری کویکه بر توکیو تا بعد از آغاز بازیهای المپیک 2020 این شهر تمدید خواهد شد و عملکرد وی در آستانه آغاز این رقابت‌ها بسیار مورد توجه قرار خواهد گرفت . 
فوتبال انتخابی جام جهانی ؛ سرمربی کره جنوبی : از نتیجه این مسابقه جوانمردانه راضی نیستم 
تهران - ایرنا - سرمربی آلمانی تیم ملی فوتبال کره جنوبی گفت : بازی جوانمرانه‌ای از هر دو تیم شاهد بودیم اما از شکست شاگردانم مقابل تیم ایران ناراحتم . 
به گزارش خبرنگار ایرنا ، « اولی اشتیلیکه » پس از شکست یک بر صفر شاگردانش مقابل ملی‌پوشان ایران در نشست خبری افزود : بازی خوبی از هر دو تیم شاهد بودیم . 
البته فشار زیادی از سوی هواداران و تماشاگران ایران بر روی هر دو تیم بود . 
با این حال بازی جوانمردانه‌ای را بازیکنان دو تیم به نمایش گذاشتند . 
وی گفت : از نتیجه‌ای که شاگردانم در این دیدار کسب کردند ناراحتم . 
زیرا می‌توانستیم نتیجه بهتری کسب کنیم . 
سرمربی آلمانی تیم ملی فوتبال کره جنوبی درباره بازی بد شاگردانش در 30 دقیقه ابتدایی این دیدار و سایر دقایق بازی ، اظهار داشت : قبول دارم بازیکنانم در موقعیت‌های تک‌به‌تک با ایران خوب عمل نکردند . 
همچنین بازیکنان ایران در توپ‌های بازگشتی موفق‌تر بودند که نشان‌دهنده برتری قدرت بدنی آنان نسبت به تیم ماست . 
اشتیلیکه درباره اینکه آیا سه شکست پیاپی کره جنوبی برابر ایران در دیدارهای گذشته سبب افزایش فشار روانی بر روی شاگردانش شده بود یا خیر ؟ 
گفت : بازیکنان و کادر فنی مختلفی از کره جنوبی به ایران سفر کردند که ناکام بودند . 
این نشان‌دهنده ضعف تیم ملی کره جنوبی است که باید برطرف شود . 
با این حال برای غلبه بر این حالت باید در دیدارهای خانگی خود به برتری برسیم تا مستقیم به جام جهانی صعود کنیم . 
وی به بی‌تاثیر بودن تعویض‌های خود برای استفاده بازیکنانش از توپ‌های بلند اشاره کرد و گفت : برای حمله به دروازه ایران باید با ارسال از جناحین و حرکت در عمق کارهای تاکتیکی خاصی را انجام می‌دادیم که موفق به انجامش در زمین نشدیم . 
اشتیلیکه ادامه داد : برای موفق شدن تاکتیک‌های خود باید بازیکنی مثل سباستین سوریا مهاجم تیم ملی قطر را دراختیار می‌داشتیم تا مقابل ایران به برتری می‌رسیدیم . 
سرمربی آلمانی تیم فوتبال کره جنوبی در پاسخ به سئوال خبرنگار کره‌ای مبنی بر اینکه چرا کره جنوبی در ورزشگاه آزادی نتیجه نمی‌گیرد ؟ 
بیان داشت : باید این دیدار را آنالیز کنیم زیرا بازیکنان کره در خیلی از پست‌ها نسبت به ایران در سطح پایین تری قرار داشتند . 
ورزشی ( 2 ) * 9029 * 9129 * 1379 خبرنگار : مهدی رهبر ، انتشار دهنده : هادی افتخاری 
اختصاصی ایرنا نایب رئیس سنای پاکستان : مسائل جزئی ، بر روابط استوار ایران و پاکستان هرگز اثرگذار نیست 
اسلام آباد - ایرنا - نایب رئیس مجلس سنای پاکستان درخصوص برخی رویدادهایی که به‌ندرت در مرز طولانی میان دو کشور رخ می‌دهد ، گفت : به‌رغم برخی مسائل جزئی ، ایران و پاکستان دو کشور همسایه و دوست هستند و چنین رویدادهای ناچیزی ، کوچک‌ترین اثری بر روابط استوار و محکم دو همسایه نداشته و نخواهد داشت . 
روز گذشته برخی رسانه‌های غیررسمی پاکستان مدعی بروز برخی مسائل در مناطق مرزی این کشور با ایران شدند . 
به‌رغم تلاش برخی عناصر وابسته به عوامل خارجی ، مرز طولانی میان ایران و پاکستان به طول حدود یک هزار کیلومتر ، اگرچه در گذشته هر از گاهی بدلیل تحرکات این عناصر شاهد برخی مسائل جزئی بود ، اما همواره مرز دوستی و برادری بین دو کشور همسایه بوده است .& # 39 ; عبدالغفور حیدری & # 39 ; که خود نیز اهل ایالت بلوچستان پاکستان است و اهمیت ویژه‌ای به همسایگی پاکستان از طریق این ایالت با ایران قائل است ، در گفت‌و‌گو با خبرنگار ایرنا گفت : ایران و پاکستان دو کشور برادر هستند و مردم ایالت بلوچستان پاکستان به عنوان همسایگان ایران ، روابطی بسیار نزدیک و علاقه فراوان به جمهوری اسلامی ایران دارند . 
وی گفت : بر اساس آموزه‌های اسلام ، همسایگان حقوق زیادی نسبت به یکدیگر دارند و ایران و پاکستان علاوه بر اینکه دو کشور دوست و برادر با روابطی عالی هستند ، به عنوان دو همسایه هیچ‌گاه در گذشته مسئله جدی با یکدیگر نداشته‌اند و پاکستان به ویژه در شرایط کنونی ، خواستار روابطی محکم با ایران است . 
این مقام عالی پاکستان گفت : ما تلاش داریم روابط خود با ایران را حتی از شرایط و روابط کنونی نیز محکم‌تر کنیم . 
نایب رئیس مجلس سنای پاکستان همچنین به موضوع توسعه بندر گوادر در بلوچستان پاکستان و بندر چابهار در ایران اشاره کرد و گفت : این دو بندر در فاصله‌ای نزدیک به یکدیگر واقع شده‌اند و با توجه به ابراز تمایل ایران برای پیوستن به راهروی اقتصادی چین - پاکستان ، توسعه این دو بندر می‌تواند نقش مهمی در توسعه شبکه‌های ارتباطی راهروی اقتصادی چین - پاکستان ایفا کند . 
وی گفت : از پیوستن ایران به عنوان یک کشور همسایه ، به این طرح اقتصادی بزرگ به‌گرمی استقبال می‌کنیم . 
آساق * * 1723 - انتشار دهنده : محمدرضا منافی 
تعامل مردم با شهرداری‌ها موجب بهبود خدمت‌رسانی می‌شود 
به گزارش خبرگزاری مهر و به نقل از پایگاه اطلاع رسانی دفتر نماینده ولی‌فقیه در استان کردستان ، آیت‌الله سیدمحمد حسینی شاهرودی پیش از ظهر امروز در مراسم اختتامیه پنجاه و ششمین اجلاس مجمع مشورتی روسای شوراهای اسلامی استان‌ها و شهرهای مراکز استان‌ها که در سالن پیامبر اعظم استانداری کردستان برگزار شد ، اظهار داشت : یکی از مسایل مهم و عمده که باید در سطح شهرها پیگیری و حل شود مدیریت واحد شهری است . 
وی گفت : اگر مسئله مدیریت واحد شهری حل نشود منجر به ساخت و سازهای بی‌رویه در شهرها و تخریب آن توسط شهرداری‌ها و نابسامانی در سطح شهر از نظر بافت شهری و آسفالت کردن معابر و خیابان‌ها و حفاری کردن آن توسط دستگاه‌ها و ادارات خدمات رسان خواهد شد که نوعی بی‌نظمی در مدیریت شهری انجام خواهد شد . 
نماینده ولی‌فقیه در استان کردستان با اشاره به اینکه در برخی مواقع از تجارب گذشته در بحث مدیریت شهری استفاده نمی‌کنیم ، تصریح کرد : در قانون 1299 قانون مدیریت واحد شهری هم وجود دارد که باید آنها را در مدیریت شهرها به کار گیریم . 
وی با تاکید بر اینکه باید در بین مردم امید و وعده مثبت شهری ایجاد کنیم ، گفت : می‌خواهیم با وعده‌های خوب به مردم مشارکت‌پذیری آنها را در امور شهری افزایش دهیم و خودشان در کنار شوراها و شهرداران پای کار باشند . 
آیت‌الله حسینی شاهرودی افزود : باید برای مردم شرایطی فراهم کنیم که مردم با شهرداری‌ها همکاری و تعامل داشته باشند و بهترین مکان برای زندگی انسان‌ها ایجاد رفاه و آسایش و فضاهای مناسب شهری است . 
وی با تاکید بر اینکه باید شهر یک شهر اسلامی و متناسب وضع مردم باشد ، اظهار کرد : باید چهره شهر هم اسلامی باشد و تلاش کنیم کار فرهنگی در طراز نظام اسلامی و یک شهر متمدن صورت گیرد تا موجب رضایت خداوند و مردم قرار گیرد . 
نماینده ولی‌فقیه در استان کردستان خاطرنشان کرد : باید مواردو چیزهایی که با چهره اسلامی شهر مغایرت دارند را حذف کنیم و شهر سنندج مرکز استان کردستان بیشتر از اینها ظرفیت دارد که سرسبز باشد چرا‌که متوسط بارندگی در این شهر دو برابر میانگین کشوری است . 
وی به ظرفیت‌های گردشگری طبیعی و مذهبی استان اشاره کرد و گفت : رسالت و کار شهرداران و اعضای شوراهای اسلامی است تا گردشگر مذهبی در استان را بتوانند ایجاد کنند و منشا اشتغال و درآمدهای پایدار برای مردم استان باشند . 
نماینده مردم کردستان در مجلس خبرگان رهبری در ادامه به در پیش بودن ماه محرم الحرام و ارادت مردم کردستان به سلاله پاک رسول اکرم (ص) اشاره کرد و گفت : این عشق به امام حسین (ع) در بین همه ملت مسلمانان اعم از شیعه و سنی وجود دارد و ارادت خاصی به ایشان دارند . 
وی گفت : همه مذاهب اسلامی به ویژه مذهب اهل سنت شافعی ارادت خاصی به امام حسین (ع) دارند و امام شافعی ( رض ) در مورد اهل بیت علیهم السلام و حضرت علی و امام حسین (ع) اشعار زیادی سرودند و ارادت خود را به اهل‌بیت ابراز داشتند . 
جزییات و زمان افزایش حقوق فرهنگیان اعلام شد 
بخشنامه افزایش حقوق فرهنگیان توسط معاونت توسعه مدیریت و پشتیبانی ابلاغ شده است و حقوق فرهنگیان از خرداد افزایش می‌یابد . 
جزییات و زمان افزایش حقوق فرهنگیان اعلام شد 
اجتماع آموزش - همشهری آنلاین : بخشنامه افزایش حقوق فرهنگیان توسط معاونت توسعه مدیریت و پشتیبانی ابلاغ شده است و حقوق فرهنگیان از خرداد افزایش می‌یابد . 
به گزارش مهر ، سید محمد بطحایی ، معاون توسعه و پشتیبانی وزیر آموزش و پرورش احکام افزایش حقوق فرهنگیان را ابلاغ کرد . 
در این بخشنامه آمده است : 
تصویر مصوبه شماره 29931 / ت 52982 ه مورخ 95.3.13 هیئت محترم وزیران در ارتباط با تعیین ضریب حقوق و مزایا ، حداقل و حداکثر حقوق کارمندان شاغل ، بازنشستگان ، وظیفه بگیران و … به پیوست ارسال و اعلام می‌دارد : 
1 - ضریب حقوق سال 95 شاغلین مشمول قانون مدیریت خدمات کشوری ، هزار و 541 ریال و اعضا هیئت علمی دانشگاهها و موسسات آموزش عالی ، 21 هزار و 949 ریال است . 
2 - امتیازات سنوات خدمت ، تجربه مربوط و مشابه ، دوره‌های آموزشی طی شده و سوابق خدمت در مشاغل مدیریتی و سرپرستی کارکنان در سال 94 با توجه به جدول شماره 3 و تبصره 1 بند 6 فصل دوم دستورالعمل شماره 200.14593.1 مورخ 88.2.21 معاونت توسعه مدیریت و سرمایه انسانی رئیس جمهور منضم به بخشنامه شماره 710.8 مورخ 88.2.22 به تاریخ 95.1.1 قابل احتساب است . 
تبصره : به موجب تبصره 3 بند 6 فصل دوم دستورالعمل مذکور ، حداکثر امتیاز قابل احتساب بابت سنوات خدمت و تجربه 30 سال خواهد بود . 
3 - افزایش ریالی مذکور از تفاوت تطبیق درج شده در احکام حقوقی کارمند کسر نخواهد شد و تفاوت مورد نظر در حکم حقوق ، ثابت باقی خواهد ماند . 
4 - حداقل و حداکثر حقوق و فوق‌العاده‌های مستمر ( شاغلین ) موضوع ماده 76 قانون مدیریت خدمات کشوری و تبصره آن برای سال 1395 به ترتیب به میزان 9 میلیون ریال ( 9.000.000 ریال ) و 63 میلیون ریال ( 63.000.000 ریال ) خواهد بود . 
لازم به ذکر است حقوق ثابت شامل ( حق شغل ، حق شاغل و فوق‌العاده مدیریت ) و فوق‌العاده مستمر شامل ( فوق‌العاده سختی کار ، ایثارگری و فوق‌العاده شغل ) خواهد بود . 
5 - ادارات آموزش و پرورش ترتیبی اتخاذ کنند تا مطالبات استحقاقی حکمی افراد در سال 1394 نظیر : ارتقا رتبه ، طبقه شغلی و … قبل از اجرای حکم افزایش ضریب حقوق آنان صادر شود . 
برخی از فرهنگیان نسبت به عدم افزایش حقوقشان در سال 95 انتقادهایی را دارند که در این ارتباط معاون توسعه و پشتیبانی به خبرنگار مهر گفت : احکام در حال صادر شدن است و با حقوق خرداد‌ماه پرداخت می‌شود . 
اختصاص 45 میلیارد ریال اعتبار به 250 طرح غیرفعال بویراحمد 
رئیس اداره تعاون ، کار و رفاه اجتماعی بویراحمد با بیان اینکه در سال گذشته حمایت از 250 طرح غیرفعال در بویراحمد را در دستور کار قرار دادیم ، گفت : بالغ بر 45 میلیارد ریال تسهیلات به طرح‌های زودبازده راکد شهرستان در سال گذشته اختصاص داده شد . 
سید غفار عوض زاده در گفت‌وگو با خبرنگار فارس در یاسوج با اشاره به نامگذاری سال توسط مقام معظم رهبری به‌نام سال اقتصاد مقاومتی ، اقدام و عمل اظهار کرد : تحقق شعار سال نیازمند عزم جدی و برنامه‌ریزی مدون مدیران و مسئولان است . 
رئیس اداره تعاون ، کار و رفاه اجتماعی شهرستان بویراحمد اذعان کرد : اداره کار شهرستان در راستای منویات مقام معظم رهبری و سیاست‌های اقتصاد مقاومتی در این راستا گام‌های موثری برداشته است . 
عوض زاده با اشاره به برنامه‌های مهم اداره کار و رفاه اجتماعی شهرستان بویراحمد در خصوص تحقق شعار سال و نهادینه کردن اقتصاد مقاومتی ، تصریح کرد : در راستای اجرای برنامه‌های اقتصاد مقاومتی کارگروه اقتصادی به منظور حمایت از طرح‌های اقتصادی را از سال گذشته فعال کردیم . 
این مسوول ادامه داد : طرح‌های غیرفعال و راکد را از طریق تسهیلات سرمایه در گردش فعالیت آن‌ها را شروع کردیم . 
عوض زاده در ادامه با تاکید بر اینکه در سال گذشته حمایت از 250 طرح غیرفعال در بویراحمد را در دستور کار قرار دادیم و تسهیلات لازم را به آن‌ها ارائه کردیم ، گفت : بالغ بر 45 میلیارد ریال تسهیلات به طرح‌های زودبازده راکد و غیر فعال شهرستان در سال گذشته اختصاص داده شد . 
وی بیان کرد : عمده طرح‌های غیرفعال و راکد در شهرستان شامل پرورش مرغ بومی ، پرورش شترمرغ ، قارچ ، کارگاه‌های ریسندگی و بافندگی و صنایع تبدیلی و لبنی هستند که مورد حمایت قرار گرفتند . 
عوض زاده خاطرنشان کرد : طرح‌هایی که در شهرستان بویراحمد توجیه اقتصادی دارند نسبت به شروع مجدد طرح‌های نیمه‌فعال و راکد اقدام خواهیم کرد و تسهیلات لازم را ارائه می‌دهیم . 
رئیس اداره تعاون ، کار و رفاه اجتماعی شهرستان بویراحمد در بخش پایانی سخنان خود با اشاره به مزرعه پرورش شترمرغ در شهرستان بویراحمد تصریح کرد : با توجه به اینکه این طرح توجیه اقتصادی دارد کارگروه اقتصادی حمایت‌های لازم را از این طرح خواهد داشت . 
انتهای پیام / 82011 / ن 30 
مزار شهدای فرهنگی و دانش‌آموز در ملکان غباروبی شد تبریز - ایرنا - در آستانه بزرگداشت هفته معلم مزار شهدای فرهنگی و دانش‌آموز در ملکان غباروبی و عطر‌افشانی شد . 
به گزارش روز پنجشنبه ایرنا ، امام‌جمعه ملکان در این مراسم با گرامیداشت نام و یاد شهدا گفت : شهدا مقام والایی دارند و جان خود‌را در راه خدا تقدیم کردند تا عزت و غیرت ، زنده بماند . 
حجت الاسلام حافظ زمانی افزود : نهادینه کردن فرهنگ شهید و شهادت در جامعه از‌جمله مسایلی است که باید مورد توجه مسیولان و متولیان فرهنگی باشد . 
وی اظهار داشت : ایران اسلامی با بهره‌مندی از فرهنگ جهاد و شهادت ، از توطیه‌های دشمنان مصون است و موفقیت‌های بیشمار به‌دست‌آمده در بخش‌های علمی ، نظامی ، صنعتی به برکت خون پاک و مطهر شهداست . 
امام‌جمعه ملکان گفت : شهدا در اوج ولایتمداری و عشق به ولایت بودند و نباید اکنون سرگرم شدن با ماهواره ، اینترنت و موبایل ما را از شهدا و آرمان‌هایشان باز دارد . 
حجت الاسلام زمانی افزود : خانواده‌ها باید مراقب فرزندان خود در این جنگ نرم دشمن باشند تا خدای‌ناکرده فرزندان قربانی جنگ نرم دشمن نشوند . 
وی ادامه داد : ولایتمداری مهمترین فاکتور برای مصون ماندن از آفت‌ها و جنگ نرم دشمن است که باید در راس برنامه‌ها باشد . 
شهرستان ملکان با 110 هزار نفر جمعیت در فاصله 155 کیلومتری تبریز مرکز استان آذربایجان شرقی واقع شده است . 
7228/3071/518 . 
انتهای پیام / * اجتماعی شهدا معلم ارتباط با سردبیر : newsroom@irna.ir تماس بی‌واسطه با مسیولین 
دلایل گرانی دلار و پیش‌بینی قیمت در ماه‌های آینده 
طی روزهای گذشته نرخ دلار در بازار آزاد با روند افزایشی قابل توجهی همراه شد ؛ به‌طوری‌که در بازار دیروز قیمت دلار از مرز 3900 هم تومان هم عبور کرد که درباره دلایل این افزایش و تاثیرات آن ، محمد حسین برخوردار در گفت‌وگو با ایسنا اظهار کرد که روند افزایش نرخ دلار دلایل مختلفی دارد که به شکل زنجیروار به‌هم‌وابسته هستند . 
وی افزود : یکی از دلایل مهم ، روند کاهشی قیمت نفت است که بر وضعیت نرخ دلار تاثیرگذار بوده است . 
مسئله مهم دیگر در این زمینه کسری بودجه دولت تا پایان سال و پرداخت حقوق‌ها و پاداش‌ها از سوی دولت به مردم است که در این حرکت افزایشی تاثیرگذار بوده است . 
عضو هیات نمایندگان اتاق بازرگانی تهران ادامه داد : از سوی دیگر دولت باید به‌تدریج به سمت واقعی سازی نرخ ارز و دلارحرکت می‌کرد تا قیمت دلار مبادله‌ای و دلار آزاد یکسان شود و در‌واقع بازار بتواند در شرایط طبیعی قیمت دلار را تعیین کند . 
پیش‌بینی نرخ دلار در ماه‌های آینده 
برخوردار اضافه کرد : در شرایطی که نرخ ارز واقعی نیست ، عده‌ای رانت خوار که پول‌های بسیار زیادی از محل فرار مالیاتی و قاچاق بدست آوردند و پوشش هایی را هم تحت عنوان تولید یا کار خیریه برای خود فراهم می‌کنند که در این میان وظیفه دستگاهای نظارتی است که که این افراد و فعالیت‌هایشان را شناسایی کنند . 
وی ضمن پیش‌بینی نرخ دلار در ماه‌های آینده عنوان کرد : به نظر می‌رسد دولت تا زمان انتخابات مجبور است که تک‌نرخی شدن ارز را انجام ندهد و این اقدام را به تعویق خواهد انداخت چرا‌که به هر حال افزایش نرخ دلار در زندگی عادی مردم مثل قیمت مواد غذایی یا اجاره خانه تاثیرگذار خواهد بود و دولت مجبور است که قیمت دلار را پایین بیاورد . 
تک‌نرخی شدن ارز به نفع صادرکنندگان نیست 
عضو هیات نمایندگان اتاق بازرگانی تهران همچنین درباره تاثیر افزایش نرخ دلار بر صادرات و صادرکنندگان گفت : برخلاف آنچه تصور می‌شود به نظر نمی‌رسد که تک‌نرخی شدن ارز برای صادرکنندگان تاثیر مثبتی داشته باشد ، چرا‌که در این صورت قیمت مواد اولیه و کالاهای سرمایه‌ای برای ما بالا می‌رود و در نتیجه صادرکنندگان را با مشکل مواجه خواهد کرد . 
به گزارش ایسنا ، نرخ دلار آمریکا در روزها و هفته‌های اخیر با روند افزایشی مواجه شد و این روند طی روزهای اخیر شیب تندتری به خود گرفت و در ابتدای هفته از مرز 3800 تومان و در بازار روز گذشته وارد کانال 3900 تومان شد تا به بالاترین نرخ خود در سال جاری رسیده باشد . 
در این خصوص رئیس کل بانک مرکزی واقعیت اصلی تحولات روزهای اخیر را بیشتر از هر دلیل دیگری ناشی از شوک‌های انتظاری که با عواملی همچون افزایش تقاضای فصلی ارز ترکیب شده‌اند و علیرغم تاثیرگذاری مقطعی بر تغییرات نرخ ارز ، از سوی بنیان‌های اقتصاد کلان حمایت نمی‌شوند ، می‌داند و تاکید کرده که وضعیت فعلی بازار ارز و گرانی دلار پایدار نخواهد بود . 
انتهای پیام 
امیر دریادار سیاری بهره‌گیری از ظرفیت‌های دریایی کشور از خواسته‌های مقام معظم رهبری است 
اراک - ایرنا - فرمانده نیروی دریایی ارتش جمهوری اسلامی ایران گفت : بهره‌گیری از ظرفیت‌های دریایی کشور یکی از خواسته‌های مقام معظم رهبری در راستای تحقق اقتصاد مقاومتی است . 
امیر دریادار حبیب‌الله سیاری عصر سه‌شنبه با حضور در نشست شورای فرهنگ عمومی استان مرکزی در محل بیت نماینده ولی‌فقیه در این استان افزود : خلیج فارس ، دریای عمان و دریای خزر ظرفیت‌های بالقوه‌ای دارند که بهره‌گیری از این ظرفیت‌ها در راستای تحقق اقتصاد مقاومتی مورد نظر مقام معظم‌له در دستور کار نیروی دریایی ارتش قرار گرفته است . 
وی ادامه داد : نیروی دریایی ارتش جمهوری اسلامی ایران با ایجاد امنیت لازم حتی در آب‌های آزاد جهان مقدمات بهره‌برداری از ظرفیت‌های دریایی کشور را فراهم کرده است که این مهم نیازمند اصلاح نگرش ملی از سوی کارگزاران نظام است . 
فرمانده نیروی دریایی ارتش جمهوری اسلامی ایران بیان کرد : در دوران پیش از پیروزی انقلاب اسلامی همه فعالیت‌های نیروی دریایی در دریای عمان و خلیج فارس خلاصه می‌شد اما امروز سربازان جان‌برکف این نیروی نظامی تا فاصله یک هزار و 200 کیلومتری بندر چابهار در آب‌های آزاد دنیا دریا نوردی می‌کنند . 
وی اضافه کرد : هم اکنون نیروی دریایی ارتش جمهوری اسلامی ایران در ساخت انواع ناوشکن‌ها ، تعمیر و نگهداری و تعمیرات اساسی ناوهای جنگی و تربیت نیروی انسانی مومن و موحد در بهترین شرایط ممکن به سر می‌برد . 
نماینده ولی‌فقیه در استان مرکزی نیز در این نشست گفت : امنیت و آسایش داخل مرزهای کشور مرهون رشادت‌ها و دلاورمردی‌های مرزبانان دریایی ، هوایی و زمینی ارتش جمهوری اسلامی ایران است . 
آیت‌الله قربانعلی دری نجف آبادی افزود : ملت ولایتمدار ایران اسلامی باید همواره قدردان زحمات شبانه‌روزی نیروهای مسلح باشند و همواره خداوند را به دلیل این نعمت‌های ارزشمند شاکر باشند . 
وی ادامه داد : هم اکنون وحدت و همدلی چشمگیری بین مردم و مسئولان به خصوص نیروهای مسلح در کشور برقرار شده که این مهم نیز به برکت وجود ولایت‌فقیه در کشور است . 
امام‌جمعه اراک در ادامه سخنان خود تحیکم امنیت ملی ، احیا فرهنگ ایرانی و اسلامی و تحقق اقتصاد مقاومتی را مهمترین نیازهای جامعه امروز ایران اسلامی عنوان کرد و گفت : همه برنامه‌های دولت و کارگزارن نظام باید بر حول این سه محور تدوین شود . 
وی افزود : استان مرکزی به عنوان قطب چهارم صنعت کشور است اما تنها 40 درصد از ظرفیت‌های صنعتی این استان مورد بهره‌برداری قرار می‌گیرد بنابراین مسئولان باید مشکلات این شرکت‌های صنعتی را فهرست‌بندی کرده و در راستای حل آنها به صورت کارشناسی وارد عمل شوند . 
نماینده ولی‌فقیه در استان مرکزی بیان کرد : دانشگاه‌ها و مراکز علمی استان نیز باید ارتباط تنگاتنگی با حوزه صنعت برقرار کنند تا ظرفیت‌های صنعتی اسمی استان به صورت علمی و کارشناسی مورد بهره‌برداری قرار گیرد . 
معاون سیاسی و امنیتی استانداری استان مرکزی نیز در این نشست گفت : مقابله با حاشیه‌نشینی ، طلاق ، مفاسد اخلاقی ، نقاط آسیب‌پذیر و اعتیاد به عنوان پنج آسیب اجتماعی اصلی از سوی وزارت کشور به استانداری‌های کشور ابلاغ شده است . 
شکرالله حسن بیگی افزود : برای مقابله با این آسیب‌ها ستاد تحول در رسیدگی به آسیب‌های اجتماعی در استان مرکزی تشکیل شده که پس از برگزاری دور دوم دهمین دوره انتخابات مجلس شورای اسلامی در دهم اردیبهشت‌ماه سال جاری فعالیت خود را آغاز می‌کند . 
پیگیری‌های دبیرخانه شورای فرهنگ عمومی برای عملیاتی ساختن مصوبات ، تشکیل سه کارگروه تخصصی برای فهرست‌بندی کردن اسیب‌های اجتماعی استان مرکزی مهمترین مصوبات این نشست بود . 
3017/6012 
امکان قطع روابط سیاسی مسکو و کیف ، سرخط روزنامه‌های روسیه / 23 مرداد‌ماه 
مسکو - ایرنا - امکان قطع روابط دیپلماتیک روسیه و اوکراین ، کناره‌گیری سرگئی ایوانف از مقام رئیس دفتر پوتین و کیانوش رستمی وزنه‌بردار ایرانی برنده مدال طلای المپیک ، مهمترین عناوین روزنامه‌های روسیه در روز شنبه 23 مرداد‌ماه است . 
* ** ماسکوفسکی کامسامولتس - معمای کنار گذاشتن ایوانف از مقام ریاست دفتر رئیس جمهوری روسیه - فیدل کاسترو 90 ساله شد - خطر قطع روابط دیپلماتیک میان روسیه و اوکراین * * * راسیسکایا - شمشیرباز روس کاروان ورزشی روسیه را صاحب پنجمین مدال طلا کرد - خرابکاران اوکراینی دستگیر شده اهداف خود در کریمه را فاش کردند - مدودیف امکان لغو روابط دیپلماتیک روسیه و اوکراین را بعید ندانست * * * نوویه ایزوستیا - سرگئی ایوانف از مقام رئیس دفتر پوتین کنار رفت - سازمان تجارت جهانی برای نخستین بار علیه روسیه رای صادر کرد * * * ایزوستیا - مدودیف : روسیه قدرتمندتر و پایدارتر از اتحادیه اروپا است - بیش از 100 نفر در حلب بر اثر گلوله‌باران جان خود را از دست داده‌اند - غرب دیگر از اوکراین حمایت بی چون و چرا نمی‌کند * * * کامرسانت - کیانوش رستمی وزنه‌بردار ایرانی مدال طلای المپیک را به گردن آویخت - نخست وزیران کشورهای عضو اتحادیه اقتصادی اوراسیا در سوچی دیدار کردند اروپام 391 * * 1516 
ممنوعیت تولید سوییس و کالباس تاج خروسی / معرفی متخلفان به دستگاه قضایی 
پایگاه خبری تحلیلی انتخاب ( Entekhab.ir ) : در پی مطرح شدن استفاده از بافت‌های غیرمجاز همچون تاج خروس و پوست مرغ در تولید سوسیس و کالباس در مراکز زیرزمینی و غیرقانونی ، مدیرکل نظارت بر بهداشت عمومی سازمان دامپزشکی اعلام کرد که هیچ مجوزی بابت تولید فرآورده‌های گوشتی از تاج خروس صادر نشده و وزارت بهداشت موظف به نظارت و برخورد با متخلفان است . 
به گزارش انتخاب ، عباس عباسی گفت : تولید فرآورده‌های گوشتی حرارت‌دیده تحت نظارت وزارت بهداشت ، درمان و آموزش پزشکی است و نظارت بر تامین فرآورده‌های خام دامی این واحدهای تولیدی از منابع داخلی و یا واردات نیز تحت نظارت سازمان دامپزشکی قرار دارد و اگر واحد تولیدکننده فرآورده‌های گوشتی مجاز یا غیرمجاز اقدام به تولید سوییس و کالباس از تاج خروس کرده باشد ، سازمان غذا و دارو و وزارت بهداشت ، درمان و آموزش پزشکی موظف به نظارت و برخورد با این تخلفات است . 
او با بیان اینکه سازمان دامپزشکی هیچ مجوزی برای تولید فرآورده‌های گوشتی مانند سوییس و کالباس از تاج خروس صادر نکرده و از نظر این سازمان یک تخلف محسوب می‌شود ، گفت : سازمان دامپزشکی و شبکه‌های نظارت آن در کشور ناظر بر تامین فرآورده‌های خام دامی برای واحدهای تولیدکننده فرآورده‌های گوشتی است و اگر واحدی در این زمینه تخلف کند این سازمان براساس قانون به وظیفه‌مندی خود ، واحد متخلف را به دستگاه قضایی معرفی خواهد کرد . 
مدیرکل دفتر نظارت بر بهداشت عمومی سازمان دامپزشکی کشور گفت : ممکن است برخی واحدهای زیرزمینی که خارج از شبکه رسمی و مجاز تولید فرآورده‌های گوشتی هستند ، چنین تخلفاتی را انجام دهند که در این زمینه وزارت بهداشت موظف به برخورد کردن با این واحدها است . 
عباسی تاکید کرد : به مردم توصیه می‌کنیم که برای تامین و مصرف فرآورده‌های خام دامی یا فرآورده‌های حرارت‌دیده گوشتی مانند سوییس و کالباس حتما به آرم و نشان سازمان دامپزشکی و وزارت بهداشت ، درمان و آموزش پزشکی دقت کنند و از برندهای معتبر و تایید شده نیازمندی‌های خود در این زمینه را تهیه کنند . 
برگزاری نخستین جشنواره محصولات فرهنگی « فیروزه » 
به گزارش ایسنا ، حجت‌الاسلام حسن ناصری‌پور با اشاره به تاکیدات مقام معظم رهبری بر ضرورت توجه به مساله فرهنگ و هنر اظهارکرد : مساله فرهنگ از‌جمله مواردی است که همواره مورد تاکید مقام معظم رهبری قرار داشته و یکی از جدی‌ترین دغدغه‌های ایشان بوده است ، ما نیز در سازمان فرهنگی‌هنری شهرداری تهران همین اصل را مدنظر و جزو اهداف کلان قرار داده‌ایم تا ضمن تولید محصولات فرهنگی سالم و تاثیرگذار بتوانیم از تولید محصولات مخرب و ضد فرهنگی نیز جلوگیری کنیم . 
وی با بیان اینکه در همین راستا نخستین جشنواره فیروزه با هدف شناسایی ، ارزیابی و معرفی محصولات فرهنگی برتر ، شناسایی و تقدیر از عوامل تولید این محصولات ، گسترش ادبیات تولید محصولات فرهنگی فاخر و بروزآوری بانک اطلاعات محصولات فرهنگی برگزار خواهد شد ، افزود : پس از پیروزی انقلاب اسلامی ، محصولات فرهنگی مختلفی از پوستر ، بروشور و کتاب گرفته تا فیلم‌های سینمایی و محصولات سمعی و بصری در دستگاه‌های فرهنگی کشور تولید و عرضه شده است و هم اکنون به‌دنبال این هستیم تا از تولیدکنندگان و حامیان تولید این محصولات در این جشنواره قدردانی و حمایت کنیم . 
ناصری‌پور با اشاره به فعالیت بخش مردمی این جشنواره اظهارکرد : در این بخش شهروندان می‌توانند با تلفن همراهشان از بهترین محصولات فرهنگی از نظر خود عکس گرفته و پس از بارگذاری آن در اینستاگرام ، هشتگ # جشنواره _ فیروزه را به عنوان توضیح تصویر درج کرده و حساب کاربری @Kafehsara را بر روی عکس تگ کنند . 
سپس این تصاویر در صفحه جشنواره در اینستاگرام به آدرس Kafehsara منتشر شده و به بهترین تصاویری که در فضا منتشر شده باشد هدایایی اعطا خواهد شد . 
به گفته وی اقبال مخاطبان نیز در این بخش مورد توجه داوران قرار گرفته و بخشی از برندگان نیز از میان افرادی خواهند بود که انتشار تصویرشان در صفحه اینستاگرام جشنواره بیشتر مورد پسند واقع شده باشد . 
معاون فرهنگی سازمان فرهنگی‌هنری شهرداری تهران درباره بخش دیگر جشنواره نیز گفت : در این بخش تمامی افرادی که در سازمان فرهنگی‌هنری شهر تهران همکاری دارند و اقدام به تولید محصولات فرهنگی کرده‌اند امکان شرکت دارند . 
وی با بیان اینکه فراخوان دریافت آثار در این جشنواره از نهم دی‌ماه آغاز شده و تا 25 دی‌ماه ادامه خواهد داشت ، تصریح کرد : تولیدکنندگان محصولات فرهنگی در سازمان می‌توانند آثار خود را در قالب محصولات چاپی همچون کتاب و بروشور ، نشریه ، کاتالوگ ، پوستر ، هدایای تبلیغاتی ، پازل و … و در قالب محصولات دیداری و شنیداری مانند فیلم کوتاه ، فیلم مستند ، سریال ، انیمیشن ، تئاتر ، نرم‌افزار ، بازی رایانه‌ای ، موسیقی و … ارائه کنند ، همچنین امکان ارائه محصولات حجمی همچون هنرهای دستی و ماکت و تندیس و … نیز فراهم شده است . 
معاون فرهنگی سازمان فرهنگی‌هنری شهرداری تهران همچنین از دریافت آثار مرتبط با موضوعات قرآنی و خانواده در نخستین جشنواره فیروزه خبر داد و افزود : متقاضیان شرکت در این جشنواره می‌بایست ضمن پرکردن فرم شرکت در جشنواره ، نسخه‌ای از محصول خود را به دبیرخانه جشنواره واقع در طبقه چهارم سازمان فرهنگی‌هنری شهرداری تهران در بلوار کشاورز نبش خیابان دائمی ارسال کنند . 
وی درباره اینکه آیا امکان تمدید مهلت شرکت در این جشنواره وجود دارد یا خیر نیز گفت : در حال حاضر نمی‌توان به‌طور قطع در این مورد اظهارنظر کرد و باید منتظر میزان استقبال و آثار ارائه شده باشیم . 
اما در صورت تمدید مهلت شرکت در این جشنواره حتما از طریق رسانه‌ها و سایت سازمان ، اطلاع‌رسانی لازم انجام خواهد شد . 
بر اساس گزارش سازمان فرهنگی و هنری شهرداری تهران ، ناصری‌پور با بیان اینکه به برگزیدگان این جشنواره در بخش‌های مختلف هدایایی داده خواهد شد ، خاطرنشان کرد : آیین‌نامه و شرایط شرکت در این جشنواره در سایت جشنواره به نشانی mahsoolat.farhangsara.ir به‌طور کامل وجود دارد . 
معاون فرهنگی سازمان فرهنگی‌هنری شهرداری تهران از برگزاری این جشنواره در سال‌های آتی نیز خبر داد و گفت : فرهنگ پدیده‌ای است که تنها با مشارکت آحاد و گروه‌های مختلف جامعه می‌توان شاهد رشد و شکوفایی آن شد و ما نیز به دنبال این هستیم تا با افزایش مشارکت مردم شاهد شکوفایی و رشد هرچه بیشتر فرهنگ اسلامی و ایرانی شویم . 
انتهای پیام 
علل لغو اعزام تیم ملی فوتبال ناشنوایان به مسابقات جهانی ایتالیا . 
تیم ملی فوتبال ناشنوایان به علت صادر نشدن روادید از حضور در مسابقات جهانی ناشنوایان در ایتالیا بازماند . 
علل لغو اعزام تیم ملی فوتبال ناشنوایان به مسابقات جهانی ایتالیا به گزارش خبرنگار گروه ورزشی باشگاه خبرنگاران جوان ، فوتبالیست‌های ناشنوا قرار بود روز 29 خرداد‌ماه عازم مسابقات جهانی ایتالیا شوند که این اعزام به علت صادر نشدن روادید لغو شد . 
افشین داوری سرپرست فدراسیون ناشنوایان درباره این موضوع گفت : متاسفانه با وجود همه تلاشها اعزام تیم فوتبال ناشنوایان به مسابقات جهانی ایتالیا به علت صادر نشدن روادید لغو شد . 
داوری در ادامه عنوان کرد : براین‌اساس ما بلیت‌های خریداری شده را کنسل کردیم اما هنوز امیدوار به عنایت مسیولان برای درست کردن صدور روادید به کشور ایتالیا هستیم . 
وی بیان کرد : ما تا پایان وقت اداری دیروز تمام تلاشمان را برای اعزام ناشنوایان به ایتالیا کردیم اما کنسولگری ایتالیا موافقت برای صدور روادید نکرد . 
داوری بیان کرد : من از روز پیش مسیولیت سرپرستی فدراسیون ناشنوایان را بر عهده گرفتم و از همان زمان برنامه اعزام تیم‌های ملی به مسابقات جهانی را پیگیری کردم اما متوجه شدم که پیگیری اعزام باید از اسفندماه آغاز می‌شد و ما دیر اقدام کردیم . 
وی تصریح کرد : نامه‌ای از سوی وزیر امور خارجه و وزیر ورزش برای مسیول سفارت ایتالیا در ایران ارسال شد و حتی ما به جای ویزای شینگن در خواست ویزای ملی ایتالیا کردیم که مورد موافقت قرار نگرفت . 
سرپرست فدراسیون ناشنوایان گفت : به هر حال هنوز فرصت وجود دارد و از مسیولین محترم به خصوص شخص رییس جمهور تقاضا می‌کنم که این مشکل را برطرف کند تا ناشنوایان به مسابقات جهانی ایتالیا اعزام شوند . 
رییس سابق در اعزام کوتاهی کرد . 
سلگی مدیر تیم فوتبال ناشنوایان گفت : متاسفانه در حق فوتبالیست‌های ناشنوا اجحاف صورت گرفت به نظرم رییس قبلی در زمینه برنامه‌ریزی برای اعزام کوتاهی کرد . 
وی در ادامه عنوان کرد : داوری سرپرست جدید فدراسیون ناشنوایان 40 روز که این فدراسیون را تحویل گرفته است براین‌اساس مقصر در اعزام تیم ملی فوتبال به ایتالیا نیست . 
سلگی بیان کرد : قبل از عید باید برای صدور روادید مبلغی را به حساب سفارت ایتالیا واریز می‌کردیم تا دعوتنامه برایمان ارسال می‌شد اما این کار صورت نگرفت . 
وی بیان کرد : ما به‌خاطر لغو بلیت‌ها متحمل خسارت شدیم به‌هرحال سه روز وقت داریم و اگر رییس جمهور دستور مستقیم به سفیر ایتالیا بدهند در آن صورت تیم ملی عازم مسابقات ایتالیا می‌شود . 
عبدالصمد سالک زمانی سرمربی تیم ملی فوتبال ناشنوایان گفت : از ریاست‌جمهور درخواست عاجزانه دارم که لطف کرده و با رایزنی زمینه حضور تیم ملی را به مسابقات جهانی ایتالیا فراهم کنند . 
وی در ادامه عنوان کرد : تیم ملی ناشنوایان دو دوره قهرمان مسابقات آسیایی شده است همچنین ما در این دو سال در مسابقات رسمی و غیر رسمی به هیچ تیمی نباختیم و گل زده و گل خورده در کارنامه‌مان داریم . 
وی در پایان خاطر‌نشان کرد : به هر حال تیم ملی فوتبال ناشنوایان قدرتمند است و نیاز به حمایت مسیولان دارد براین‌اساس از رییس جمهور خواستار مساعد برای اعزام تیم به مسابقات جهانی را دارم . 
چین گامی دیگر برای قبضه بازار فیلم برداشت / سرمایه‌گذاری 2 میلیاردی 
به گزارش خبرگزاری مهر به نقل از بی بی سی ، این سرمایه‌گذاری چینی‌ها در راستای سیاست‌های فرهنگی دولت خواهد بود که قصد دارد نفوذ فرهنگی‌اش را در داخل چین و کشورهای دیگر گسترش دهد . 
این استودیو شامل چند واحد تولید ، یک شهربازی و مرکز آموزش خواهد بود . 
نام استودیو برگرفته از طرح شی جین پینگ رئیس جمهور چین موسوم به « یک جاده ، یک کمربند » است . 
ساخت این مجموعه از ابتدای سال آینده آغاز می‌شود . 
« یک جاده ، یک کمربند » بر اساس همکاری اقتصادی با کشورهای در مسیر جاده ابریشم ( از‌جمله ایران ) و کمربند اقتصادی مشتمل بر روسیه ، آسیای میانه ، قفقاز و چند کشور اروپایی طراحی شده است . 
در حال حاضر چین دومین بازار فیلم در جهان است . 
سرمایه‌گذاران چینی بخش عمده‌ای از سهام استودیوهای هالیوودی و همچنین سینماهای زنجیرهای آمریکایی را خریده‌اند . 
با این حال تولیدات داخلی پاسخگوی نیاز سینماروهای چینی نیست و با توجه به محدودیت دولتی برای نمایش آثار هالیوودی ( 34 فیلم در سال ) خلا بزرگی در این بازار وجود دارد . 
این در حالی است که ونگ جیانلین ثروتمندترین مرد چین این روزها در گروه اقتصادی خود با نام « واندا » برنامه‌های بلندپروازانه‌ای درباره سینما دارد و ورود او به این عرصه اتفاقات مهمی را در سینمای جهان رقم می‌زند . 
امپراتوری اقتصادی او به‌نام گروه واندا اخیرا شرکت فیلمسازی لجندری انترتینمنت ، استودیوی هالیوودی سازنده فیلم‌هایی مثل « کینگ کنگ » و « دنیای ژوراسیک » را خریده است . 
اگر او بتواند در خود چین محصولات هالیوودی را تولید کند به یکی از غول‌های بزرگ فیلمسازی جهان بدل خواهد شد که می‌تواند محصولات خود را در بزرگ‌ترین بازارهای سینمای جهان یعنی آمریکا و چین بفروشد . 
گروه اقتصادی واندا در حال ساختن تاسیساتی است که گفته می‌شود بزرگترین مجموعه استودیوهای فیلمسازی جهان و حتی از بزرگترین استودیوهای هالیوود هم عظیم‌تر خواهد بود . 
این مجموعه که در شهر کینگدائو واقع در شرق چین ساخته می‌شود ، 30 لوکیشن بزرگ ، یک شهرک سینمایی ( نیویورک ) و بزرگترین مخزن آب روباز چین را شامل خواهد شد . 
این مجموعه استودیو فناوری‌های پیشرفته هالیوودی و هزینه‌های ارزانتر چینی را یک‌جا خواهد داشت . 
در عین حال جزئی از صنعت فیلمسازی چین تلقی خواهد شد و در نتیجه سهمیه محدود فیلم‌های خارجی شامل حال آن نخواهد شد . 
مجموعه اقتصادی واندا با خرید شرکت فیلمسازی لجندری به سوی یک شرکت چند رسانه‌ای جهانی و تبدیل شدن به یکی از بازیگران بزرگ صنعت فیلمسازی حرکت می‌کند . 
این شرکت از مدتی پیش مالک بزرگترین شبکه سینماهای زنجیره‌ای چین و تعدادی سینما در آمریکاست و اکنون یک تولیدکننده هالیوودی فیلم‌های پرفروش را نیز صاحب شده است . 
بازار فیلم در چین با سرعت در حال رشد است و درآمد این بازار در سال 2015 به نسبت سال قبل 35 درصد افزایش یافت . 
با افزایش درآمد مردم چین آنها پول بیشتری برای تفریح و سرگرمی از‌جمله سینما هزینه می‌کنند و به همین دلیل در چین هر روز پانزده سالن جدید سینما ساخته می‌شود . 
کمپانی وندا چندی پیش اعلام کرده بود 3 میلیارد و 400 میلیون دلار برای توسعه شهرک « اروپا سیتی » در خارج از پاریس به منظور تولید فیلم و دیگر محصولات سرگرمی ، سرمایه‌گذاری می‌کند . 
مدیریت شهری کمالشهر دو فضای ورزشی جدید احداث می‌کند 
مهرداد ترابیان در گفتگو با مهر اظهار کرد : احداث سالن ورزش‌های رزمی در خرمدشت و سالن چند منظوره در کمالشهر دو پروژه در دست اقدام این شهرداری است . 
وی افزود : علیرغم اینکه توسعه ورزش در شرح وظایف این شهرداری نیست اما مجموعه مدیریت شهری کمالشهر همواره در کنار ورزش بوده است و آن را مورد حمایت قرار داده است . 
ترابیان با بیان اینکه در سال گذشته خانه کشتی کمالشهر به همت شورای اسلامی و شهرداری راه‌اندازی شده است گفت : برای سال 95 نیز اعتبارات خوبی در جهت تقویت زیرساخت‌های ورزشی کمالشهر دیده شده است . 
شهردار کمالشهر برگزاری جشنواره فرهنگی‌ورزشی دهه فجر را یکی دیگر از فعالیت‌های شهرداری در حوزه ورزش عنوان کرد و گفت : برای سال 95 نیز برگزاری مسابقات ورزشی مختلف در سطح شهر مدنظرقرار دارد . 
ترابیان که به‌تازگی به عنوان رییس هیئت امنای ورزشی کمالشهر منصوب شده است در این ارتباط گفت : خوشبختانه هیئت امنای ورزشی کمالشهر با حضور چهره‌های مورد وثوق جامعه ورزش تشکیل شده است و از‌این‌پس شاهد هماهنگی بیشتری میان اداره ورزش و جوانان شهرستان کرج و مجموعه شورا و شهرداری خواهیم بود . 
شهردار کمالشهر وجود استعدادهای بی‌شمار ورزشی در این شهرستان متراکم را مورد اشاره قرار داد و گفت : به‌واقع کمالشهر یکی از مستعدترین نقاط استان البرز و کشور است و ضرورت دارد در جهت رفع نیازهای آن گام برداشت . 
وی در پایان تاکید کرد : شهرداری و شورای اسلامی نیازهای حوزه ورزش را به جدیت رصد می‌کنند و در کنار متولیان آن برای رفع محرومیت‌ها گام بر می‌دارند . 
حوزه راه خوزستان نیازمند تغییر نگرش کلی است 
به گزارش خبرنگار مهر ، همایون یوسفی چهارشنبه‌شب در شورای برنامه‌ریزی و توسعه خوزستان که با حضور وزیر راه و شهرسازی برگزار شد ، اظهار کرد : طرح جامع شهری از اهمیت بالایی برخودار است و آینده شهر را تعیین می‌کند ، ولی در خصوص اهواز صحبت کردن در این زمینه وقت بیشتری می‌طلبد . 
وی افزود : طرح جامع شهری اهواز مهم است ولی هیچ کدام از نمایندگان اهواز از این موضوع اطلاعی نداشتند . 
نماینده مردم اهواز ، باوی ، حمیدیه و کارون در مجلس شورای اسلامی تصریح کرد : درست است جایگاهی برای نمایندگان در شورای برنامه‌ریزی دیده نشده و فقط دو ناظر حق رای دارند اما نظرات نمایندگان مجلس به عنوان نمایندگان مردم باید اعمال شود . 
یوسفی گفت : پس اگر عضویت نداریم بهتر است که جلسه را ترک کنیم و دلیلی بر حضور در جلسه نیست . 
وی در ادامه خطاب به وزیر راه عنوان کرد : زنگنه وزیر نفت که به خوزستان آمد با ادله به آنها ثابت کردیم که هر گونه سرمایه‌گذاری در خوزستان به تولید مضاعف ثروت ملی کمک می‌کند . 
مطمئنا سرمایه‌گذاری در این استان اثر مضاعف بر اقتصاد کشور دارد که حوزه راه و مسکن و شهرسازی از‌جمله این سرمایه‌گذاری‌ها محسوب می‌شود . 
نماینده مردم اهواز ، باوی ، حمیدیه و کارون در مجلس شورای اسلامی بیان کرد : یک دوره 10 تا 15 ساله را در خوزستان بررسی می‌کنیم و باید در این حوزه ( راه ) تغییر نگرش کلی شامل شود . 
یوسفی اضافه کرد : خوزستان دومین استان بندرگاهی است و از نظر دسترسی به مناطق صنعتی کشور که در مرکز کشور مستقر هستند ، توانمندی بیشتری دارند . 
جاده‌های خوزستان مملو از نقاط حادثه‌خیز است 
نماینده مردم شوشتر و گتوند در مجلس شورای اسلامی نیز در ادامه این جلسه اظهار کرد : یکی از اشکالات جاده‌ای خوزستان بحث نقاط حادثه‌خیز است که باید در اولویت قرار بگیرند . 
این نقاط حادثه‌خیز بسیار زیاد هستند . 
سهراب گیلانی ادامه داد : وزارت نفت ، صنعت و معدن و جهاد کشاورزی خیلی در جاده‌ها کار می‌کنند و باید برای رسیدگی به جاده‌ها موظف شوند . 
نفت استفاده زیادی از خوزستان دارد و باید به جاده‌های این استان توجه ویژه‌ای کند . 
وی بیان کرد : این‌همه جلسات برگزار می‌شود و مصوباتی را داریم ولی نتیجه این مصوبات را باید از چه کسی پیگیری کرد ؟ 
نماینده مردم شوشتر و گتوند در مجلس شورای اسلامی خطاب به آخوندی تصریح کرد : باید رسیدگی به نقاط حادثه‌خیز و مسکن مهر را در خوزستان سرعت ببخشید . 
گیلانی در پایان افزود : در شوشتر چهار هزار واحد مسکن آماده شده ولی همچنان خدمات شهری ، جاده و گاز برای آنها نرفته است . 
سرباز عاشق‌پیشه دختر همسایه را به قتل رساند 
ساعت 18 روز گذشته خبر قتل دختر بیست و یک ساله‌ای به نام نسیم در پارکینگ محل سکونتشان در منطقه تهرانسر از سوی ماموران کلانتری 150 تهرانسر به بازپرس کشیک قتل اعلام شد . 
به گزارش تسنیم ، دقایقی بعد قاضی مرادی ؛ بازپرس ویژه قتل پایتخت در محل قتل حاضر و مشخص شد این دختر جوان توسط پسر همسایه ساختمان محل سکونتشان با ضربات چاقو به قتل رسیده است و عامل این جنایت که بعد از ارتکاب جرم از محل وقوع قتل گریخته بود ، پس از دقایقی با حضور در کلانتری تهرانسر خودش را قاتل دختر جوان معرفی کرده است . 
طی تحقیقات به‌عمل‌آمده از پسر بیست و چهار ساله که دوران سربازی خودش را سپری می‌کند ، وی انگیزه خود از قتل دختر جوان را شکست عشقی اعلام کرد و در اظهاراتش به ماموران گفت : با نسیم در یک ساختمان سکونت داشتیم ، وی و پدر و مادرش در واحد مجاور منزل ما زندگی می‌کردند و همسایه دیوار به دیوارمان بودند ، نسیم دانشجوی رشته علوم تغذیه بود ، از حدود چهار سال قبل با وی آشنا و دوست شدم و به او علاقه‌مند بودم اما او هیچ وقت به ابراز علاقه من پاسخ نمی‌داد ، چند روز قبل فهمیدم که پسر جوانی از او خواستگاری کرده و نسیم با این پسر جوان در ارتباط است که این اتفاق باعث کدورت شدید و نفرت من از او شد . 
وی لحظه وقوع قتل را اینگونه به ماموران شرح داد : ساعتی قبل از آشپزخانه منزلمان چاقویی برداشتم و به این بهانه که برای نسیم کادو خریده‌ام ، او را به پارکینگ ساختمان کشاندم ، زمانیکه نسیم به پارکینگ آمد در یک فرصت مناسب با چاقو ضرباتی به پهلو ، سینه و گردنش وارد کردم و از آنجا فرار کردم اما بعد از دقایقی تصمیم گرفتم خودم را به پلیس معرفی کنم . 
سرانجام با دستور قاضی مرادی ، پسر جوان برای ادامه تحقیقات در اختیار ماموران اداره آگاهی قرار گرفت و جسد مقتول نیز به پزشکی قانونی منتقل شد . 
آغاز مرحله کشوری پنجمین دوره مسابقات مناظره دانشجویان 
به گزارش ایسنا ، مهدی کاظمی خالدی ، رییس سازمان دانشجویان جهاد دانشگاهی و دبیر مرحله کشوری پنجمین دوره مسابقات ملی مناظره دانشجویان ایران در آیین افتتاحیه مرحله کشوری پنجمین دوره مسابقات ملی مناظره دانشجویان ایران که امروز یکشنبه 21 آذر‌ماه جاری با حضور 16 گروه دانشجویی برتر از سراسر کشور برگزار شد ، در جمع گروه‌های برتر دانشجویی با تاکید بر لزوم رعایت اخلاق در تمامی مناظرات گفت : فضای آزاد‌اندیشی در تمامی مراحل این مسابقه وجود دارد اما نباید فراموش کنیم که ما اینجا نیامدیم برای برد و باخت . 
و باید این روحیه را در خود تقویت کنیم که رسیدن به فینال برای ما دستاوردی جز آموختن نداشته باشد . 
وی با اشاره به آموزش مفهوم گفت‌و‌گو از مهد‌کودک‌ها در الگوهای اروپایی مناظره گفت : در دنیا در بسیاری از مهد‌های کودک به بچه‌ها یاد می‌دهند که کنار هم بنشیند و در مورد مفاهیم ساده‌ای مانند سیب و پرتغال بحث کنند تا یاد بگیرند اصول گفت‌و‌گو کردن چیست و چگونه باید نظر خود را ابراز کنند . 
کاظمی خالدی افزود : ما باید اصول حرف زدن را یاد بگیریم . 
حالا به هر اگر به هر دلیلی فضای دانشگاه‌ها برای گفت‌و‌گو کردن محدود بوده باید با کمک یکدیگر این فضا را کم‌رنگ کرده و ایده‌های جدیدی به این فضا تزریق کنیم . 
وی با اشاره به حساسیت انتخاب داوران برای ارزیابی مناظرات دانشجویی اظهار داشت : ما ایده‌آل‌هایی داریم که در هر دوره به آن‌ها نزدیک‌تر می‌شویم . 
باید پذیرفت که محدودیت‌هایی خواه‌ناخواه به وجود می‌آید چرا‌که ما برای اولین ، دومین ، سومین ، چهارمین و پنجمین بار است که این مسابقات را برگزار می‌کنیم ، اما نمی‌توان ادعا داشت که همه چیز به شکل کامل و بدون نقص پیش می‌رود . 
دبیر مرحله کشوری پنجمین دوره مسابقات ملی مناظره دانشجویان ایران ، ادامه داد : داوران حاضر در مراسم قطعا باید تمام نگاه شخصی خود را کنار گذاشته تا بتوانند کلمه به کلمه موضوعات مطرح شده در مناظرات و دیدگاه‌های افراد را بررسی و ارزیابی کنند و در‌واقع این مسیری است که داورها نیز رفته‌رفته رشد می‌کنند و برای مراحل آتی آماده‌تر می‌شوند . 
وی با ابراز امیدواری از پیش برد اهداف مسابقات مناظره ، خطاب به گروه‌های برتر دانشجویی گفت : امیدواریم این مسابقات تا جایی ادامه پیدا کند که شما دوستان بزرگوار خود در کسوت اعضای هیات‌علمی قرار بگیرید و مسابقات مناظره دیگر دانشجویان را داوری کنید ، قاعدتا اگر این دیدگاه را داشته باشیم می‌توانیم هم خود را تربیت کنیم و جامعه را به سمت و سوی اصلاح پیش ببریم . 
رییس سازمان دانشجویان جهاد دانشگاهی ، افزود : بحث دیگری که قصد داشتیم عنوان کنیم این است که چقدر باید موضوع و گزاره‌ها را جدی بگیریم ؟ 
نزدیک به دو سال و نیم کار مطالعاتی روی متون دینی ما و همچنین ارزیابی نمونه‌های خارجی و بررسی فضای موجود در دانشگاه‌ها موجب شده که فضای قابل اطمینانی برای موضوعات مطرح شده وجود داشته باشد . 
به گزارش روابط عمومی سازمان دانشجویان جهاد دانشگاهی ، وی در پایان با اشاره به اینکه سعی شده گزاره‌هایی طراحی و معرفی شود که مخاطب داشته و مورد علاقه دانشجویان نیز باشد تصریح کرد : تاکنون طبق آماری که دبیر خانه مسابقات اعلام کرده نزدیک به 500 مناظره در دانشگاه‌های کشور برگزار شده که این امر خود می‌توانند جریان آزاداندیشی را در کشور با تغییری جدی رو‌به‌رو کند و آن را به سمت بهبود سوق دهد . 
انتهای پیام 
رشد 42 درصدی صادرات طلای سرخ / هر کیلو زعفران به 6 میلیون تومان رسید 
نائب رئیس شورای ملی زعفران گفت : در هفت ماه نخست سال نسبت به مدت مشابه سال قبل ، صادرات زعفران با رشد 42 درصدی مواجه بود . 
غلامرضا میری نائب رئیس شورای ملی زعفران در گفتگو با خبرنگار صنعت ، تجارت و کشاورزی گروه اقتصادی باشگاه خبرنگاران جوان ، با اشاره به پایان فصل برداشت و وضعیت نهایی تولید زعفران اظهار داشت : تولید زعفران در سال جاری از سوی وزارت جهاد کشاورزی 360 تن اعلام شد و در حال حاضر حداقل قیمت هر کیلو طلای سرخ 4 میلیون و 650 و حداکثر 6 میلیون تومان است که در صورت استمرار ثبات قیمت‌ها پیش‌بینی می‌شود صادرات تا پایان سال نسبت به مدت مشابه سال قبل 50 الی 60 درصد رشد داشته باشد . 
وی با اشاره به تاثیر سرما و یخ‌زدگی اخیر در میزان تولید ، افزود : با وجود آنکه 90 درصد محصول تا شروع سرمازدگی جمع‌آوری شده بود تنها 10 درصد این زعفران‌ها از بین رفتند . 
میری از افزایش 42 درصدی صادرات در هفت ماه نخست سال نسبت به مدت مشابه سال گذشته خبر داد و گفت : براساس آمار گمرک در 7 ماه نخست سال 88 تن و 513 کیلو زعفران با ارزش 113 میلیون و 200 هزار دلار به 47 کشور دنیا صادر شد و این درحالی است که این میزان در سال گذشته 55 تن و 273 کیلو با ارزش 79 میلیون و 337 هزار دلار بوده است . 
وی در توصیه‌ای به خریداران زعفران گفت : به خریداران توصیه می‌شود که زعفران با علامت استاندارد را خریداری کنند چرا‌که درصورت تخلف امکان برخورد با کارخانه متقلب وجود دارد . 
انتهای پیام / 
جان کری : آمریکا از « مذاکرات آستانه » حمایت می‌کند 
وزیر امور خارجه آمریکا 
در تازه‌ترین اظهارات خود مدعی شد که واشنگتن از مذاکرات صلح سوریه که قرار است اواخر ماه ژانویه در پایتخت قزاقستان برگزار شود ، حمایت می‌کند . 
به گزارش مهر 
به نقل از رویترز ، « جان کری » روز پنج‌شنبه اظهار داشت که آمریکا از 
مذاکرات صلح سوریه که قرار است اواخر ماه ژانویه در شهر « آستانه » پایتخت قزاقستان برگزار شود ، حمایت می‌کند و ابراز امیدواری کرد که این مذاکرات به مثابه گامی به سوی برقراری صلح باشد . 
جان کری در آخرین نشست خبری خود در وزارت امور خارجه آمریکا خطاب به خبرنگاران گفت : « ما از نشست آستانه حمایت می‌کنیم و امیدواریم که این مذاکرات گامی روبه جلو باشد » . 
گفتنی است که « ولادیمیر پوتین » رئیس جمهور روسیه روز 26‌ام دسامبر اعلام کرد که دولتهای روسیه ، ایران و ترکیه و « بشار اسد » رئیس جمهور قانونی سوریه همگی بر سر برگزاری این مذاکرات در شهر آستانه به توافق رسیده‌اند ؛ هرچند زمان دقیق آن مشخص نشده بود . 
وزیر خارجه آمریکا همچنین گفت که با « استفان دی میستورا » نماینده ویژه سازمان ملل در امور سوریه و « سرگئی لاوروف » همتای روسی خود صحبت کرده است و اینکه اهداف این مذاکرات « در نشست ژنو مطرح خواهد شد » . 
با این حال جان کری یادآور شد که برقراری آتش‌بس در سوریه - از تاریخ سی‌ام دسامبر و با میانجی‌گری روسیه و ترکیه - به دلیل بالا بودن موارد نقض آتش‌بس با مشکلات فراوانی روبروست . 
وی گفت : 
« درگیریها همچنان ادامه دارد ، [ شرایط ] سختی حاکم است و به نظر می‌رسد که دولت اسد با همان کارت گذشته بازی می‌کند » . 
شایان  ذکر است که به دنبال عدم موفقیت روسیه 
و آمریکا برای برقراری آتش‌بس در سوریه ، واشنگتن از آخرین دور مذاکرات سوریه کنار ماند . 
هنوز مشخص نیست که آیا آمریکا در مذاکرات آستانه شرکت خواهد کرد یا خیر . 
با آنکه دولتهای روسیه و ایران همواره از 
دولت قانونی بشار اسد در سوریه حمایت کرده‌اند ، اما ترکیه به عنوان عضوی از ناتو مدتهاست که از تمایل آشکار خود برای کناره‌گیری اسد از قدرت سخن گفته است . 
با این حال ، آنکارا طی ماههای اخیر از شدت لفاظیهای ستیزه‌جویانه خود علیه اسد کاسته است و لاوروف نیز می‌گوید که هر سه کشور [ ایران ، روسیه و ترکیه ] مبارزه با تروریسم را بر برکناری رئیس جمهور سوریه ترجیح می‌دهند . 
دو هفته مانده به پایان دوران هشت‌ساله ریاست جمهوری باراک اوباما ، جان کری اذعان کرد که هنوز رویکرد دولت جدید آمریکا به ریاست « دونالد ترامپ » در حوزه سیاست خارجی روشن و مشخص نیست . 
وی گفت : « هیچکس نمی‌تواند انتخابهای آینده این دولت [ ترامپ ] را پیش‌بینی کند . 
باید منتظر بمانیم و ببینیم که چه تصمیماتی اتخاذ می‌شود » . 
گفتنی است که « دونالد ترامپ » رئیس جمهور منتخب آمریکا « رکس تیلرسون » مدیر سابق شرکت نفتی « اکسون موبیل » را به عنوان یکی از نامزدهای پست وزارت امور خارجه کاندید کرده است . 
در حالیکه به نظر می‌رسید تیلرسون روز چهارشنبه در کسب آرای موافق اعضای جمهوریخواه مجلس سنای آمریکا به پیروزی رسیده است ، سناتورهای دموکرات خواهان دریافت فرصت بیشتری برای بررسی سوابق وی به ویژه در خصوص روابطش با روسیه شدند . 
سپاهان در مرحله نیمه‌نهایی جام حذفی میزبان تیم نفت شد 
شاگردان علی دایی در مرحله نیمه‌نهایی جام حذفی باید در اصفهان به مصاف یاران ویسی بروند . 
به گزارش خبرنگار حوزه فوتبال و فوتسال گروه ورزشی باشگاه خبرنگاران جوان ، تیم فوتبال نفت تهران در مرحله یک چهارم جام حذفی با نتیجه 3 بر 2 از سد تیم استقلال تهران گذشت . 
بر همین اساس شاگردان دایی 10 دی‌ماه در ورزشگاه نقش جهان به مصاف سپاهان اصفهان خواهند رفت . 
تیم نفت تهران به دلیل اینکه در دو دیدار اخیر خود در جام حذفی مقابل شهرداری فومن و استقلال تهران میزبان بوده مطابق با آئین نامه کمیته مسابقات سازمان لیگ در مرحله نیمه‌نهایی مهمان سپاهان خواهد بود . 
تیم سپاهان در مرحله یک چهارم حذفی با دو گل از سد تیم سایپا گذشت و در نیمه‌نهایی میزبان نفت تهران است . 
سعید فتاحی رئیس کمیته مسابقات سازمان لیگ برتر در گفتگو با خبرنگار ما میزبانی تیم سپاهان را در مرحله نیمه‌نهایی جام حذفی تائید کرد . 
وزارت نفت فکری به حال عطش تقاضا کند تازه‌ترین خبرهای دریافتی از بورس انرژی حاکی از افزایش قابل‌تامل تعداد خریداران خارجی فعال در بازار فیزیکی بورس انرژی ایران در سال جاری دارد . 
به گزارش فارس ؛ تعداد خریداران خارجی در تالار سبز ایران ، در حالی به 51 خریدار رسیده که از این تعداد 29 خریدار از ابتدای امسال تا ابتدای دی ماه به بورس انرژی وارد شده‌اند . 
در جدول زیر به تفکیک سال تعداد خریداران خارجی در 4 سال اخیر را نشان می‌دهد : سال تعداد خریداران خارجی ( تا ابتدای دی ماه ) 29 مجموع 51 به گزارش فارس تعداد خریداران خارجی که طی دوره مذکور توانسته‌اند برای حضور در بورس انرژی کد معاملاتی دریافت کنند ، هم اکنون به 121 خریدار از 19 کشور مختلف هستند که در این بین به ترتیب سه شرکت افغانستان ، امارات و عراق پر تعداد‌ترین مشتریان خارجی بورس انرژی را به خود اختصاص داده‌اند . 
جدول زیر به تفکیک محل ثبت تعداد کد‌های معاملاتی صادر شده برای فعالیت در بورس انرژی را نشان می‌دهد . 
نام کشور تعداد خریداران افغانستان 37 امارات 27 عراق 14 ارمنستان 9 پاکستان 9 ترکیه 6 انگلستان 3 گرجستان 3 مالزی 2 هندوستان 2 اندونزی 1 چین 1 دومینیکا 1 روسیه 1 عمان 1 کانادا 1 کره جنوبی 1 کنیا 1 مالدیو 1 مجموع 121 در‌ضمن 13 کشور مختلف در طول دوره 4 ساله اخیر مقصد صادرات کالاهای معامله شده در بورس انرژی ایران بوده‌اند . 
ردیف کشور 1 ارمنستان 2 افغانستان 3 امارات 4 آفریقای جنوبی 5 پاکستان 6 تاجیکستان 7 ترکیه 8 چین 9 عراق 10 عمان 11 گرجستان 12 نخجوان 13 هندوستان به گزارش فارس ، کالاهای عرضه شده در رینگ بین‌الملل بورس انرژی و خریداران و مقاصد صادراتی این بازار نیز نشان می‌دهد پس از گاز مایع ، نفت گاز ( گازوییل ) اصلی‌ترین کالای معامله شده در این رینگ بوده است . 
پس از آن نیز حلال‌ها و نفتا رتبه‌های بعدی را به خود اختصاص داده‌اند . 
نام کالا تعداد خریداران خارجی فعالمقاصد صادراتیاکستراکت 1 عمان گاز بوتان 1 امارات حلال‌ها 8 افغانستان - پاکستان - عراق - ترکیه - ارمنستان سوخت هوایی 2 عراق - ارمنستان گاز مایع 21 امارات - افغانستان - پاکستان - عراق - ترکیه - ارمنستان - آفریقای جنوبی متانول 1 هندوستان نفت سفید 2 عراق نفت کوره 1 امارات - عراق نفت گاز 18 افغانستان - عراق - نخجوان نفت 3 امارات - چین - هندوستان بورس انرژی ایران اگر‌چه هنوز در قامت جوانی قرار دارد ، اما افزایش تقاضا در این بازار متشکل و شفاف در پسابرجام و تاکید متولیان کشور بر لزوم گام برداشتن در محور اقتصاد مقاومتی ، اهمیت بیش از پیش این بازار را به ویژه در حوزه‌های انرژی و قرارداد‌های بلند مدت برای بنگاههای اقتصادی را بیش از پیش با اهمیت می‌کند . 
این موضوع توجه ویژه وزیر نفت برای افزایش عرضه همه محصولات و فرآورده‌های نفتی بویژه در دوره‌های زمانی پر تقاضا را می‌طلبد که باید با وحدت رویه و اعتقاد به‌شفافیت مالی در اقتصاد راهی به‌جز بورس انرژی را در پیش نداشته باشد . 
اقدامی که بتواند به عطش تقاضا برای همیشه در بورس پاسخ داده و ساختارهای انحصار طلبی رخنه‌کرده بر اقتصاد ایران بشکند . 
مردمی شدن اطلاعات اقدام ویژه جمهوری اسلامی بود 
به گزارش خبرنگار مهر ، علی ربیعی وزیر تعاون ، کار و رفاه اجتماعی صبح امروز و در همایش ملی اطلاعات و مردم اظهارداشت : یکی از کارهایی که ما در کار اطلاعاتی شروع کردیم ، مردمی کردن اطلاعات بود . 
وی این اقدام را اقدامی مترقی برشمرد و افزود : سازمان‌های اطلاعاتی با این روش بیگانه بودند و اینکه مردم با اعتقاد ، اطلاعات بدهند ، کار جدیدی است . 
ربیعی ادامه داد : مردمی شدن اطلاعات یک اقدام ویژه‌ای بود که در جمهوری اسلامی ایران شکل گرفته است . 
وزیر تعاون ، کار و رفاه اجتماعی خاطرنشان کرد : فکر می‌کنم از دلایل موفقیت ما و اینکه انقلاب با آن همه تهدیدات ، سالم بیرون آمد ، به دلیل مردمی کردن اطلاعات بود . 
وی با بیان اینکه منشا امنیت ، امروز امنیت فرهنگی ، اجتماعی ، انسانی و زیست‌محیطی است ، گفت : در سالهای آینده بحث نزاع و مسئله زیست‌محیطی بسیار مهم است . 
ربیعی تصریح کرد : امروز با نوعی از تهدیدات مواجهیم که با جهانی شدن اقتصاد و ارتباطات در حال رشد . 
وزیر تعاون ، کار و رفاه اجتماعی افزود : جنس دیگر رابطه ارتباط با مردم باید در اینجا شکل بگیرد . 
در وزارت اطلاعات و در خصوص ارتباط آن با مردم باید به تولید کتاب ، فیلم ، مسائل هنری و علم پرداخته شود و در مقابل نوع جدیدی از تهدیدات که ناامنی ایجاد می‌کند ، بایستد . 
وی تصریح کرد : بنده اولین کسی بودم که سریال‌های فارسی 1 را تحلیل محتوا کردم و به دانشجویان دادم تا آن را بررسی کنند . 
ربیعی در ادامه گفت : امروز با نوعی تهدید امنیتی که متوجه سیستم می‌شود ، مواجه نیستیم و جنس تهدیدات فرهنگی ، هنری و زیست‌محیطی است . 
وزیر تعاون ، کار و رفاه اجتماعی با اشاره به 3 مرجع برای امنیت ، گفت : امنیت دولت ، امنیت فرد و امنیت جامعه سه مرجعی هستند که ما هر سه را توامان خواسته‌ایم . 
وی گفت : رابطه اطلاعات و مردم کمک می‌کند که اقوام و اقلیت‌ها دید امنیتی پیدا نکنند و خود آنها درگیر امنیت می‌شوند . 
وزارت اطلاعات همواره در این عرصه پیشتاز بوده است و اقوام و قومیت‌ها قوام‌دهنده هستند . 
ربیعی ادامه داد : اطلاعات جایی است برای شنیدن صدای همه . 
جامعه‌ای که در آن صدا شنیده نشود ، جامعه ناامنی است . 
توسعه اطلاعاتی به معنای کنترل تک‌تک افراد نیست ، بلکه به معنای درگیر کردن افراد در ایجاد اطلاعات است . 
وزیر تعاون ، کار و رفاه اجتماعی با اشاره به مسئله طلاق ادامه داد : امروز دیگر رابطه بیکاری و طلاق و فقر و طلاق رابطه اول نیست . 
بلکه احساس خیانت و بلد نبودن رابطه جنسی ، رابطه اول است . 
وی در پایان با اشاره به سه نوع امنیت گفت : امروز نیاز به امنیت روانی ، اجتماعی و اخلاقی داریم . 
خیلی‌ها شفافیت را با بی‌آبرو کردن آدم‌ها اشتباه گرفته‌اند . 
زنان فوتبالیست شهرداری بم از اندلشت بلژیک شکست خوردند 
تهران - ایرنا - تیم فوتبال زنان شهرداری بم در نخستین دیدار خود در تورنمنت فوتبال دانشجویان به میزبانی بلژیک در برابر تیم اندرلشت بلژیک 3 بر صفر بازی را واگذار کرد . 
شاگردان مرضیه جعفری بازی پایاپایی را در این دیدار به نمایش گذاشتند اما حریف تیم بلژیکی نشدند . 
تیم فوتبال زنان شهرداری بم در دومین دیدار خود عصر شنبه به مصاف تیم فوتبال زنان هیست آنتورپ می‌رود . 
تیم فوتبال زنان شهرداری بم برای سومین سال پیاپی به دعوت دانشگاه آنتورپ بلژیک در این تورنمنت حضور دارد و سال گذشته این تیم توانست عنوان قهرمانی را کسب کند . 
تورنمنت فوتبال دانشجویان زنان بلژیک از روز گذشته جمعه پنجم آذرماه آغاز شده است و این رقابت‌ها به مدت یک هفته ادامه خواهد داشت . 
تیم فوتبال زنان شهرداری بم با ترکیبی زهره کودایی ، کویستان خسروی ، شهناز جعفری ، سمیه اسدیان ، نرگس کوهستانی ، عاطفه رمضانی ، فرناز زاد حسینعلی ، زهرا سربالی ، زهرا قنبری ، سارا قمی ، افسانه اقبالی ، فرزانه نصر و مونا حمودی با هدایت مرضیه جعفری به عنوان سرمربی و فاطمه غلامپور مربی تیم در این تورنمنت حضور دارند . 
ورزشی * * 9395 * * 1545 خبرنگار : داود آجورلو * 
برگزاری مسابقه قرآنی با ارتباط مستقیم بین استودیوی تلویزیون‌های اسلامی 
یک مسابقه قرآنی به صورت زنده و ارتباط مستقیم بین استودیوی الکوثر در تهران و استودیوهای مستقر در دیگر کشورهای جهان برگزار و در ایام رمضان از تلویزیون پخش می‌شود . 
به گزارش سرویس تلویزیون و رادیو ایسنا ، مدیر شبکه الکوثر ویژه برنامه‌های این شبکه جهانی را در ماه مبارک رمضان اعلام کرد . 
سید عباس انجام تاکید کرد ، امسال نیز مانند سال‌های گذشته ویژه‌ترین برنامه شبکه در ماه رمضان یعنی مسابقه تلویزیونی قرآنی « ان للمتقین مفازا » برگزار خواهد شد . 
نهمین دوره این مسابقه امسال در شب‌های ماه مبارک رمضان هر شب ساعت 23:30 به وقت تهران با حضور قاریانی از کشورهای مختلف جهان و با داوری داوران بین‌المللی برگزار خواهد شد . 
این برنامه هر ساله به صورت زنده و ارتباط مستقیم بین استودیوی الکوثر در تهران و استودیوهای مستقر در دیگر کشورهای جهان برگزار می‌شود . 
وی افزود : برنامه رمضان احلی ، برنامه‌ای مفرح و مخصوص افطار ماه مبارک رمضان است که هر شب بعد از افطار از شبکه جهانی الکوثر پخش می‌شود . 
این برنامه که در دفتر بیروت تولید می‌شود و دارای محورها و آیتم‌های متعددی از‌جمله معرفی مهمانان نخبه و زبده ، اساتید و دانشگاهیان کشورهای عربی و هنرمندان و بازیگران سینماست . 
وی افزود : برنامه زنده حقائق التاریخ هر شب ماه رمضان با حضور کارشناسان اهل تسنن و تشیع به بررسی تاریخ اسلام می‌پردازد . 
مدیر شبکه جهانی الکوثر تاکید کرد : پخش ترتیل قرآن از حرم مطهر امام رضا (ع) از مشهد مقدس و حرم مطهر حضرت معصومه (س) از شهر مقدس قم نیز از دیگر برنامه‌های شبکه در این ماه است که از این اماکن زیارتی به روی آنتن می‌رود . 
سیدعباس انجام گفت : برنامه زنده « فقه رمضان » نیز از دیگر برنامه شبکه الکوثر در ماه رمضان است که احکام فقهی ماه رمضان را تبیین می‌کند و با حضور شیخ اسد قصیر ، کارشناس ثابت برنامه به سوالات فقهی پاسخ می‌دهد . 
انجام درباره ویژه‌برنامه سحر ماه مبارک رمضان گفت : برنامه نفحات الاسحار عنوان ویژه‌برنامه سحر ماه مبارک رمضان شبکه الکوثر است که بخش‌های مختلفی از‌جمله ادعیه ، زیارات ، مناجات و تواشیح دینی دارد . 
این برنامه به صورت زنده از مسجد کوفه پخش می‌شود و به مهم‌ترین موضوعات اخلاقی و تربیتی در ماه مبارک رمضان می‌پردازد . 
وی مسابقه زنده حلقه سبز و سخنرانی مذهبی را از برنامه‌های دیگر شبکه الکوثر در ماه رمضان عنوان کرد . 
مدیر شبکه جهانی الکوثر درباره برنامه‌های کودک و نوجوان شبکه در ماه رمضان گفت : از ابتدای ماه مبارک رمضان برنامه زنده کودک شش روز در هفته به مدت 60 دقیقه پخش خواهد شد و پخش روزانه ادعیه برای مخاطب کودک و برنامه نمایشی ضیافه الرحمن برای مخاطب نوجوان که به تبیین احکام ماه رمضان برای روزه اولی‌ها می‌پردازد از دیگر برنامه‌های گروه کودک و نوجوان در ماه مبارک رمضان است . 
انتهای پیام 
استانداری تهران در برگزاری مسابقات بین‌المللی قرآن مشارکت می‌کند 
به گزارش خبرگزاری مهر ، سید مهدی شرفی در تشریح برنامه‌ها و فعالیت‌های کمیته طه در این سی و دومین دوره مسابقات بین لمللی قرآن اظهارداشت : امسال این کمیته به ریاست حجت‌الاسلام محمد‌زاده ، مدیرکل اوقاف و امور خیریه استان تهران در قالب سه کارگروه ؛ تبلیغات ، مدعوین و پشتیبانی تشکیل شده است . 
وی اضافه کرد : در مسابقات امسال هماهنگی‌های برنامه‌ها و فعالیت‌های مورد نیاز در استان تهران با دستگاههای مربوطه به این کمیته واگذار شده است که در این راستا جلسه‌ای با حجت‌الاسلام و المسلمین امرودی معاون فرهنگی و اجتماعی شهرداری تهران برگزار شد و هماهنگی‌های لازم جهت مشارکت شهرداری تهران در برگزاری مسابقات بین‌المللی قرآن انجام شد . 
شرفی با اشاره به برگزاری جلسه‌ای با استاندار تهران افزود : در این نشست بخشی از فعالیت‌ها توسط استاندار تهران به دستگاههای مربوط استان در حوزه‌های مختلف خدماتی ، پشتیبانی ، اجتماعی و . 
. 
. 
نیز وظایفی برای دستگاههای استان تهران مشخص و ابلاغ شد . 
معاون توسعه مدیریت و پشتیبانی اداره کل اوقاف و امور خیریه استان تهران ادامه داد : همچنین معاونت‌های مختلف استانداری پیرامون تامین امنیت و روابط عمومی استانداری نیز در حوزه تبلیغات و اطلاع‌رسانی مشارکت خواهند کرد . 
وی با اشاره برگزاری نشست با معاون خدمات شهری شهرداری تهران گفت : در این نشست برای تامین اتوبوس‌های مورد نیاز برای حمل‌و‌نقل بازدیدکنندگان رایزنی‌هایی صورت گرفت . 
شرفی با اشاره به فعالیت‌های این کمیته در حوزه دعوت از مدعوین هم خاطرنشان کرد : در نشست با مسئولان استانداری ، سهمیه‌هایی برای فرمانداری‌های شهرستان‌ها تعیین شد که مسئولیت پیگیری و تحقق آن برعهده کارگروه مدعوین کمیته طه است . 
آثار نامطلوب آلودگی هوا بر پوست 
یک متخصص پوست و مو گفت : آلودگی هوا بر روی پوست آثار نامطلوب و منفی دارد ؛ چراکه هوای آلوده حاوی ترکیبات مضر مانند سرب ، هیدرو کربن‌ها و ترکیبات سولفور است . 
مهدی سبکتکین در گفت‌وگو با ایسنا اظهار کرد : پوست بدن ، بزرگ‌ترین و وسیع‌ترین ارگان بدن و اولین سد دفاعی بدن علیه عوامل فیزیکی ، شیمیایی و میکروبی پوست است . 
وی افزود : ترکیبات مضر هوای آلوده می‌تواند هم تاثیر مستقیم روی پوست و هم از طریق جذب پوستی مخاطی ، تاثیرات منفی بر ارگان‌های داخلی داشته باشد . 
سبکتکین ، شایع‌ترین عوارض حاد و زودگذر آلودگی هوا را خشکی و کهیر و اگزمای دست و صورت دانست و گفت : تغییر رنگ پوست ، ایجاد زخم‌های سطحی در پوست ، قرمزی و خارش و تورم پلک و پوست اطراف چشم و ترک لب از دیگر عوارض آلودگی هوا هستند . 
این متخصص پوست و مو خاطر‌نشان کرد : تاثیرات مستقیم آلودگی هوا روی پوست شامل تاثیرات حاد و تاثیرات مزمن است . 
وی با اشاره به اینکه آلودگی هوا در طولانی‌مدت ممکن است سبب سرطان‌های پوستی در میانسالی شود ، تصریح کرد : بروز چین و چروک ، پیری زودرس ، تیرگی اطراف چشم ، زخم‌های مزمن در کشاله ران و زیربغل نیز از تاثیرات آلودگی هوا در دراز‌مدت است . 
سبکتکین مصرف آنتی اکسیدان‌ها را مهم و ضروری دانست و خاطرنشان کرد : مصرف آنتی اکسیدان‌ها مانند ویتامین C ، A و روی اثرات سو آلاینده‌ها را بر روی اعضای بدن کاهش می‌دهند . 
وی خاطرنشان کرد : در مواقع تشدید آلودگی هوا ، دستکش و لباس نخی سبک به رنگ روشن بر تن شود و صورت را با ضد آفتاب مناسب محافظت کرد . 
همچنین برای جلوگیری از جذب آلاینده‌ها از طریق سیستم تنفسی لازم است بینی و دهان خود را با ماسک بپوشانید . 
انتقاد تلویحی از عدم سرمایه‌گذاری FCPها 
محمدجواد آذری جهرمی در گفت‌وگو با ایسنا به ارائه توضیحاتی درباره فراهم بودن زیرساخت‌های لازم برای فعالیت MVNOها و FCPها پرداخت و عنوان کرد : اکنون بر اساس مجوزی که برای اپراتورهای مجازی موبایل صادر شده ، این شرکت‌ها زیرساخت‌های لازم را از طریق اپراتورهای تلفن همراه تامین می‌کنند و نیاز به زیرساخت خاصی ندارند اما شرکت‌های FCP برای آن پروانه گرفته‌اند که خود به ایجاد شبکه بپردازند . 
معاون وزیر ارتباطات عنوان کرد : به‌عبارت‌دیگر شرکت‌های FCP باید به ایجاد بسترهای لازم ارتباطی بپردازند در این حوزه لازمه اصلی کار دسترسی به شبکه زمینی است که شبکه زمینی فعلی شامل داکتها می‌شود که در اختیار مخابرات است علاوه بر این شبکه کابلی نیز از‌جمله بسترهای این بخش بشمار می‌رود که آن هم در اختیار مخابرات است ، به‌غیر این دو بخش یک شبکه فیبر نوری هم می‌تواند به عنوان بستر ارائه این خدمات مورد استفاده قرار گیرد که اکنون چنین شبکه‌ای نداریم البته باید توجه داشت که در این بخش منظور از شبکه فیبر نوری به منظور دسترسی است . 
آذری جهرمی ادامه داد : اکنون بر اساس مصوبات موجود شرکت مخابرات موظف شده است امکانات خود را با در نظر گردفتن شرایطی در اختیار FCPها قرار دهد و بر اساس آنچه که به‌شخصه اطلاع دارم مخابرات سامانه مربوطه برای واگذاری را ایجاد کرده و بر اساس گزارشات مختلفی که ارائه کرده این‌طور اعلام کرده 1500 درخواست مربوط به دریافت خدامات وجود داشته که با وجود اعلام آمادگی مخابرات اقدامی برای دریافت این خدمات نشده است . 
وی ادامه داد : از سوی دیگر برخی شرکتها نیز این‌گونه اعلام می‌کنند که مخابرات ثبت درخواست‌ها را با تاخیر انجام‌داده و از ارائه امکانات مربوطه سرباز می‌زند که قطعا رسیدگی به این موضوعات بر عهده سازمان تنظیم مقررات ارتباطات رادیویی قرار دارد . 
مدیر عامل شرکت ارتباطات زیرساخت با تاکید بر اینکه مجوز شرکتهای FCP بر این اساس صادر شده که خود آنها در ایجاد شبکه نقش داشته باشند گفت : اما فکر می‌کنم اکنون هیچ یک از این شرکت‌ها به‌غیر از خدمات ADSL که پیش‌از این ارائه می‌کردند سرویس جدیدی در اختیار مشترکان خود قرار نداده‌اند . 
او با بیان اینکه سرمایه‌گذاری در حوزه فیبر نوری به منظور تامین زیرساخت‌های ارائه این خدمات نیاز به سرمایه‌گذاری سنگینی دارد گفت : این سرمایه‌گذاری نیاز به بازگشت دارد و ممکن است برخی از شرکت‌ها به همین دلیل به این عرصه ورود نکرده باشند اما به هر حال لازم است هر یک از این شرکتها بر اساس مدل تجاری خود در این حوزه به سرمایه‌گذاری لازم برای ایجاد زیرساخت‌ها بپردازند . 
اما اکنون با توجه به این که چنین سرمایه‌گذاری صورت نگرفته گاهی شاهدیم شرکتها این‌گونه عنوان می‌کنند که چرا مخابرات زیرساختهای لازم را در اختیار ما قرار نمی‌دهد . 
وی با تاکید بر اینکه در خصوص همکاری‌های مخابرات با این شرکت‌ها لازم است سازمان تنظیم مقررات ارتباطات ارزیابی کند اظهار کرد : به هر صورت آنچه قابل‌مشاهده است آنکه FCPها اکنون به‌طور جدی به سرمایه‌گذاری در این عرصه نپرداخته‌اند . 
آذری جهرمی در بخشی دیگر از سخنان خود با پاسخ به این سوال که آیا شرکت ارتباطات زیرساخت نمی‌تواند برای سرمایه‌گذاری در ایجاد این زیرساختها اقدام کند توضیح داد : بر اساس مقررات ما اجازه ورود به شبکه دسترسی و ایجاد زیرساخت در این بخش را نداریم البته کتمان نمی‌کنم که ما 20 درصد سهام شرکت ایرانیان نت را در اختیار داریم که این شرکت وظیفه داشته بسترهای لازم در حوزه فیبر نوری را ایجاد کند و حال که این اتفاق نیفتاده ما نیز در این زمینه تکلیفی داشتیم اما در کنار این تکلیف شرکایی هم داشتیم که با وجود سرمایه‌گذاری شرکت ارتباطات زیرساخت این شرکا سهم خود را سرمایه‌گذاری نکردند . 
وی در پایان در خصوص احتمال بازپس‌گیری سهام شرکت ارتباطات زیرساخت از اپراتور فیبر نوری اظهار کرد : به عنوان مدیر عامل شرکت زیرساخت تمام تلاشم بر این است که این سهم را حفظ کنیم چرا‌که شبکه فیبر نوری به هر حال یک زیر ساخت مخابراتی محسوب می‌شود اما ما در شرکت زیرساخت اکنون شاهد سهام طلایی ایرانیان نت هستیم که ممکن است در آینده این سهم را کم کنیم . 
در تعریف پروانه FCP که مخفف Fixed Communications Provider است ، آمده است : ارایه هرگونه خدمت ارتباطی و انتقال داده بر بستر شبکه موضوع پروانه مستقل از فناوری از قبیل خدمات دسترسی به اینترنت پرسرعت ، دسترسی به شبکه ملی اطلاعات و خدمات مبتنی بر آن ؛ توزیع و فروش پهنای باند اینترنت و انتقال و شبکه‌های اختصاصی ، ارایه خدمات صوتی ، تصویری ، متنی و داده‌ای و انواع خدمات محتوایی و ارزش افزوده در چارچوب قوانین و مقررات جاری کشور . 
بر این اساس دارندگان پروانه FCP می‌توانند بدون محدودیت تکنولوژی و با رعایت انحصار شبکه زیرساخت و شبکه‌های ماهواره‌ای ، هرگونه سرویس مرتبط با اینترنت را در کشور ارائه کنند . 
انتهای پیام 
وظایف دولت برای گسترش و ارتقای کیفیت و اثربخشی آموزش عالی و مهارت‌آموزی تعیین شد 
نمایندگان مجلس در مصوبه‌ای وظایف دولت برای گسترش و ارتقای کیفیت و اثربخشی آموزش عالی و مهارت‌آموزی را تعیین و تصویب کردند . 
به گزارش خبرنگار پارلمانی خبرگزاری فارس ، نمایندگان مجلس شورای اسلامی در نشست علنی امروز ( دوشنبه ) پارلمان رسیدگی به لایحه دائمی شدن برخی احکام قوانین برنامه‌های پنج‌ساله توسعه جمهوری اسلامی ایران را ادامه دادند و ماده الحاقی 32 این لایحه را پس از بحث و بررسی به تصویب رساندند . 
به موجب مصوبه مجلس ، به منظور گسترش و ارتقای کیفیت و اثربخشی آموزش عالی و مهارت‌آموزی ، دولت موظف است نسبت به تحقق موارد زیر اقدام نماید : 
الف - اعضای هیات‌علمی می‌توانند با موافقت هیات امنای همان دانشگاه نسبت به تشکیل موسسات و شرکت‌های صددرصد ( 100 % ) خصوصی دانش بنیان اقدام و یا در این موسسات و شرکت‌ها مشارکت نمایند . 
این موسسات و شرکت‌ها برای انعقاد قرارداد پژوهشی مستقیم و یا غیرمستقیم با دستگاه‌های اجرائی ، مشمول قانون منع مداخله کارکنان دولت در معاملات دولتی و اصلاحات بعدی آن نیستند . 
ب - به دولت اجازه داده می‌شود به منظور حمایت از دانشجویان دانشگاه‌های دولتی ، آزاد اسلامی ، علمی - کاربردی و پیام نور و دانشگاه‌های فنی و حرفه‌ای و موسسات آموزش عالی غیردولتی که دارای مجوز از وزارتخانه‌های علوم ، تحقیقات و فناوری یا بهداشت ، درمان و آموزش پزشکی می‌باشند ، تسهیلات اعتباری در اختیار صندوق رفاه دانشجویان و یا سایر نهادهای ذی‌ربط برای پرداخت وام بلندمدت قرض‌الحسنه به دانشجویان قرار دهد . 
پ - وزارتخانه‌های علوم ، تحقیقات و فناوری و بهداشت ، درمان و آموزش پزشکی مکلفند با همکاری وزارت تعاون ، کار و رفاه اجتماعی و مرکز آمار ایران ، رشته‌های تحصیلی خود را متناست با بازار کار تعیین نمایند . 
ت - دانشگاه پیام نور مکلف است شصت درصد ( 60 % ) از درآمدهای حاصل از شهریه دانشجویان هر واحد را برای توسعه همان واحد اختصاص دهد و مابقی را برای توسعه و تجهیز واحدهای دانشگاهی در مناطق محروم اختصاص دهد . 
ث - شورای عالی مهارت به ریاست معاون اول رئیس جمهور تشکیل می‌شود . 
این شورا مکلف است بر اساس آیین نامه‌ای که حداکثر ظرف مدت 6 ماه پس از تشکیل تدوین می‌شود ، نظام صلاحیت‌های حرفه‌ای مشاغل را طراحی و استقرار آن را مدیریت نماید . 
انتهای پیام / 
کاهش اختیارات شوراها ظلم است 
به گزارش ایسنا ، سیدمحمدعلی افشانی روز پنجشنبه در جلسه شورای اسلامی استان فارس تقویت نهادهای اجتماعی غیردولتی را وظیفه‌ای دینی ، ملی و مدیریتی دانست و افزود : ثابت شده است که بدون دخالت مردم امکان اداره جامعه وجود ندارد . 
وی با اشاره به وجود مقاومت‌هایی در ابتدای راه‌اندازی شوراها و در مقابل ارائه اختیارات به این نهاد مدنی ، گفت : شوراهای شهر به دلیل اعتبارات و امکاناتی که در اختیار شورا و شهرداری قرار دارد بهتر جا افتاد اما در روستاها نیز شوراها تلاش زیادی برای انتقال مشکلات به مسئولان و انجام نقش حلقه واسط بین مردم و مسوولان داشته‌اند . 
افشانی تاکید کرد : شوراها باید به امور محلی و منطقه‌ای رسیدگی کنند و نمایندگان مجلس نیز به مسائل ملی و استانی بپردازند . 
استاندار فارس ، دو مشکل بزرگ این استان را خشکسالی آب و اعتبارات عنوان و اضافه کرد : تداوم خشکسالی برای نهمین سال در فارس در حالی است که برخی استان‌ها امسال با خشکسالی مواجه نبودند . 
وی با بیان این که امروز منابع دولت به‌سختی پاسخگویی هزینه‌های جاری خواهد بود ، تخصیص نیافتن اعتبارات عمرانی علی‌رغم گذشت چهار ماه از سال 95 را نشانه وجود مشکلات در این زمینه دانست . 
افشانی اضافه کرد : بخشی از کمبود اعتبار در پروژه‌های بزرگ از طریق انتشار اوراق خزانه اسلامی تامین می‌شود ، اما این قابلیت در پروژه‌های کوچک روستایی وجود ندارد مگر‌این‌که طرح‌های خاص مانند پروژه‌های آب‌رسانی به چندین روستا . 
استاندار فارس خواستار توجه اعضای شورای اسلامی استان به بندهای بیست و چهارگانه سیاست‌های ابلاغی مقام معظم رهبری در خصوص اقتصاد مقاومتی شد و با تاکید بر این که این سیاست‌ها بسیار دقیق و عمیق بوده و پس از بررسی در دولت و مجمع تشخیص مصلحت نظام ، توسط مقام معظم رهبری ابلاغ شده است ، گفت : ایران دارای تجربه 70 ساله در زمینه برنامه‌ریزی و تدوین و اجرای برنامه‌های توسعه است و با این حجم از تجربه و دانش باید برنامه‌ریزی ما بدون عیب یا با عیب کم باشد . 
استاندار فارس در بخشی از سخنان خود میزان درآمد محقق شده شهرداری‌های این استان را چندین برابر کل اعتبارات عمرانی فارس دانست و گفت : تنها درآمد محقق شده شهرداری شیراز در سال 94 بالغ بر 2.5 درصد اعتبارات عمرانی کل استان بوده است . 
افشانی ادامه داد : شوراها باید توسعه کارآفرینی و به حداکثر رساندن مشارکت آحاد جامعه را مد نظر قرار دهند و با دخالت دادن بیشتر مردم در فعالیت‌های اقتصادی و اجتماعی خود را تقویت کنند . 
وی با بیان این که یکی از مهم‌ترین اقدامات شوراها مبارزه با فساد است ، افزود : سرمایه به سه بخش فیزیکی ، انسانی و اجتماعی تقسیم می‌شود و در سرمایه اجتماعی مهمترین موضوع اعتماد جامعه و فساد مهمترین مانع ایجاد این اعتماد و در نتیجه توسعه است . 
فساد مانند موریانه آرام و خاموش حرکت کرده و جامعه را از درون تهی می‌کند . 
انتهای پیام 
موصل پیش از پایان 2016 از لوث داعش آزاد خواهد شد 
به گزارش خبرگزاری مهر به نقل از المدی پرس ، « فواد معصوم » رئیس جمهور عراق روز چهارشنبه از آزادسازی موصل قبل از پایان سال 2016 میلادی خبر داد . 
رئیس جمهور عراق در مصاحبه با خبرگزاری « کیودو » ژاپن در بغداد اعلام کرد که نیروهای مسلح عراق خواهند توانست ظرف دو ماه آینده به صورت کامل به حضور گروه تروریستی داعش در این کشور پایان دهند . 
وی با تمجید از شجاعت نیروهای عراقی و روحیه بالای آنها گفت : اگر داعش موصل را از دست دهد نخواهد توانست مدت زیادی در « الرقه » سوریه دوام بیاورد . 
معصوم افزود : عراق برای کشتن « ابوبکر البغدادی » سرکرده گروه تروریستی داعش تلاش نمی‌کند بلکه می‌خواهد وی را دستگیر کرده و در مقابل دیدگان جهان محاکمه نماید . 
رئیس جمهور عراق با اعلام اینکه کشورش عملیات جستجوی دقیقی را در مرزهای سوریه علیه سرکردگان داعش از‌جمله البغدادی انجام می‌دهد نسبت به دستگیری سرکرده داعش ابراز امیدواری کرد و گفت : ما می‌خواهیم وی را همانند صدام حسین به دست عدالت بسپاریم . 
معصوم با بیان اینکه تحقیق از سرکرده داعش می‌تواند از اطلاعات و اسرار زیادی در خصوص گروه‌های تروریستی پرده بردارد ، تصریح کرد : شدت حملات نیروهای عراقی به داخل موصل بسیاری از عناصر تروریستی را به فرار واداشته است و داده‌های اطلاعاتی از وقوع درگیری‌های داخلی بین آنها حکایت دارد . 
وی همچنین بر ضروت تدوین راهبرد جدیدی برای همکاری با کشورهای منطقه‌ای و همجوار و دیگر کشورهای جهان برای مبارزه با باندهای تروریستی بعد از آزادسازی موصل تاکید کرد . 
معصوم در خصوص حضور نیروهای ترکیه در پایگاه بعشیقه در شمال عراق هم گفت : نیروهای ترکیه بدون موافقت قبلی دولت عراق در بعشیقه حضور دارند و این امر محکوم است ضمن اینکه این موضوع با دخالت سیاسی آشکار ترکیه در امور داخلی عراق نیز همراه شده است . 
لازم به ذکر است که نیروهای مشترک عراق به عملیات آزادسازی موصل از سیطره گروه تروریستی داعش ادامه می‌دهند . 
این عملیات پس از آن آغاز شد که حیدر العبادی نخست وزیر عراق بامداد 26 مهرماه گذشته رسما آغاز عملیات آزادسازی موصل را اعلام کرد 
آمار فروش در طرح پاییزه کتاب 
به گزارش ایسنا به نقل از روابط عمومی خانه کتاب ، در حالی که تنها 9 روز از طرح « پاییزه کتاب » فرصت باقی‌مانده ، 435 هزار و 57 نسخه کتاب به فروش رسیده که در مقایسه با طرح « تابستانه کتاب » افزایش قابل توجهی داشته است . 
این کتاب‌ها از سوی 169 هزار و 71 نفر خریداری شده است . 
در این طرح ، استان تهران با 118 کتاب‌فروشی توانست با بیش از 80 هزار نسخه کتاب ، رتبه اول پرفروش‌ترین استان‌ها بر اساس کتاب را به خود اختصاص دهد . 
استان‌های تهران ، خراسان رضوی ، اصفهان ، خوزستان ، گیلان ، قم ، آذربایجان شرقی ، فارس ، مازندران و یزد تاکنون از بین 31 استان مشارکت‌کننده در این طرح ، جزو 10 استان پر‌فروش بر اساس کتاب شناخته شده‌اند . 
همچنین کتاب فروشی‌های « رشد » اهواز ، « فرازمند رشت » ، « شهر کتاب مشهد » ، « کتاب آبان » مشهد ، « نمایشگاه کتاب کودک » تهران ، « کتاب رشد ( شعبه نادری ) اهواز ، « نمایشگاه و فروشگاه کتاب محام » اهواز ، « کتاب شهر » کرمانشاه ، « شهر کتاب ساری » و « پردیس کتاب » مشهد تاکنون پرفروش‌ترین کتاب‌فروشی‌ها بر اساس کتاب هستند . 
کتاب‌های « من پیش‌از تو » ، « پس از تو » و « یک بعلاوه یک » هر سه از انتشارات آموت ، « ملت عشق » انتشارات ققنوس ، « بیشعوری » انتشارات تیسا ، « جز از کل » ، « بهترین شکل ممکن » و « هنر شفاف اندیشیدن » هر سه از انتشارات چشمه در صدر پرفروش‌ترین کتاب‌ها در طرح پاییزه کتاب هستند . 
طرح « پاییزه کتاب » در بازه زمانی یک‌ماهه 24 آبان تا 24 آذر سال جاری در کتاب‌فروشی‌های عضو این طرح اجرا می‌شود . 
علاقه‌مندان می‌توانند برای کسب اطلاعات بیشتر از طرح « پاییزه کتاب » به کانال تلگرامی https://telegram.me/paeezeyeketb بپیوندند . 
انتهای پیام 
اعترافات یک افسر صهیونیست : حزب‌الله در عرض نیم‌ساعت شمال اسراییل را تصرف می‌کند . 
یک افسر اسراییلی اعترافات مهمی درباره توانایی‌های نظامی نیروهای حزب‌الله برای تصرف شمال فلسطین اشغالی در مدتی کوتاه مطرح کرد . 
به گزارش گروه بین‌الملل باشگاه خبرنگاران جوان به نقل از پایگاه خبری شبکه خبری العالم ، یک افسر ذخیره ارتش رژیم صهیونیستی ، که ساکن یکی از شهرک‌های نزدیک مرزهای لبنان است ، به پایگاه صهیونیستی " والاه " گفت که « حزب‌الله لبنان توان تصرف " الجلیل " را دارد » . 
پایگاه " العهد " لبنان در این باره گزارش داد : این افسر صهیونیست که به نظر می‌رسد از توانمندی‌های حزب‌الله لبنان بسیار هراسان است ، به پایگاه " والاه " گفت که از چند ماه قبل احتمال داده است که جنگی با حزب‌الله رخ دهد و رزمندگان مقاومت وارد سرزمین‌های اشغالی شوند ، به همین دلیل تونلی حفر و در آن آب و مواد غذایی برای خود و خانواده‌اش ذخیره کرده است . 
این افسر صهیونیست می‌گوید ، « حتی قبل از جنگ دوم لبنان ( 2006 ) اعتقاد داشتم که فقط باید به خودم تکیه کنم ، به همین دلیل این پناهگاه مخفی را آماده کردم که فقط خودم و خانواده‌ام از مکانش باخبریم » . 
وی تصریح کرد : « رزمندگان حزب‌الله در سوریه مهارت‌های زیادی کسب کرده‌اند که بدون شک باعث خواهد شد در زمینه اشغال موقت الجلیل موفق شوند ، اگر دبیرکل حزب‌الله بگوید 5 هزار جنگجو ( رزمنده ) را یک‌مرتبه وارد صحنه خواهد کرد ، من حرفش را باور می‌کنم » . 
این افسر صهیونیست درباره خطر تونل‌های حزب‌الله گفت : « حزب‌الله به تونل‌هایی که من و بسیاری از مردم منطقه می‌دانیم که وجود دارد ، نیازی ندارد . 
آنان می‌توانند از دروازه وارد شوند ، در چنین صورتی مرزبانان ما محو خواهند شد » . 
وی تاکید کرد که نیروهای حزب‌الله پس از ورود به این اراضی در مدت نیم‌ساعت شهرک‌ها را اشغال نموده و وارد ساختمان‌های عمومی خواهند شد . 
این افسر صهیونیست درباره آمادگی ارتش رژیم صهیونیستی برای جنگ آینده نیز گفت : « آمادگی واقعی برای جنگ آینده وجود ندارد ، آمادگی فقط در حد حرف است ، طرف مقابل حزب‌الله حرف می‌زند و عمل می‌کند ، اما ما بسیار حرف می‌زنیم ، اما اندک عمل می‌کنیم » . 
وی افزود : « ارتش اسراییل قادر به تامین تدارکات برای شهرک‌نشینان نیست ، مگر پس از گذشت 3 روز و هنگامی‌که دوباره این شهرک‌ها را از دست نیروهای حزب‌الله آزاد کند » . 
ایران و روسیه قهرمانان روز اول مسابقات جام فجر تکواندو 
در اولین روز از مسابقات بین‌المللی تکواندوی جام فجر ، هوگوپوشان کشورهای روسیه و ایران موفق به کسب مدال طلا شدند . 
به گزارش ایسنا ، بیست و هفتیمن دوره مسابقات بین‌المللی تکواندوی جام فجر در گروه مردان ( G 1 ) ، از صبح امروز ( شنبه ) با حضور تیم‌هایی از کشورهای ایران ، ارمنستان ، برزیل ، هند ، عراق ، لیبی ، روسیه ، آذربایجان ، ترکیه و افغانستان در خانه تکواندو آغاز شده است . 
این دوره از رقابت‌ها در چهار وزن المپیکی 58 - ، 68 - ، 80 - و 80 + کیلوگرم و به مدت دو روز برگزار می‌شود که امروز ( شنبه ) و در اولین روز این مسابقات ، پیکارهای هوگوپوشان دو وزن 58 - و 80 - کیلوگرم برگزار شد و در پایان تکواندوکاران کشورهای روسیه و ایران مدال طلا را به دست آوردند . 
در وزن 58 - کیلوگرم ، وزن اول المپیکی ، محمد کاظمی از تیم شهرداری و شورای شهر کرج ( ایران ) بر سکوی قهرمانی ایستاد ، وحید عالمی از افغانستان الف به مدال نقره رسید و یوسف شریها تکواندوکار المپیکی کشور لیبی به همراه هادی تیران ولی پور از تیم شهدای ساری ( ایران ) مشترکا بر سکوی سوم ایستادند . 
اما در وزن 80 - کیلوگرم ، وزن سوم المپیکی ، « اروتیون ملیکستیانتس » از روسیه مدال طلا را به گردن آویخت ، امیرحسین ساسان از تیم شهدای ساری ( ایران ) بر سکوی نایب‌قهرمانی قرار گرفت و وحید عیسی بیگلو از تیم امید ایران و پوریان عرفانیان از تیم شهرداری و شورای شهر کرج ( ایران ) مشترکا سوم شدند . 
رقابت‌های تکواندوکاران اوزان 68 - و 80 + کیلوگرم فردا ( یکشنبه ) برگزار خواهد شد . 
این دوره از مسابقات G 1 است و به دارندگان مدال طلا ، نقره و برنز به ترتیب 10 ، 6 و 3.6 امتیاز در رنکینگ المپیک تعلق می‌گیرد . 
انتهای پیام 
آغاز داوری جشنواره سرخ ، سیاه به رنگ عشق / ارسال 5 هزار اثر به دبیرخانه 
تهران - ایرنا - داوری آثار ارسالی به سومین دوره از سوگواره سرخ ، سیاه به رنگ عشق در چهار رشته تصویرگری ، نقاشی ، عکاسی و تصویرسازی آغاز شده است . 
به گزارش روز سه‌شنبه خبرنگار فرهنگی ایرنا ، بنا بر اعلام دبیرخانه این دوره از سوگواره بیش از پنج هزار اثر به این دوره از سوگواره ارسال شده که بیشترین آثار در بخش عکس بوده است . 
تیم 12 نفره داوری شامل مصطفی اسداللهی ، فرزاد ادیبی ، کوروش پارسانژاد در بخش تصویرگری ، علی هاشمی شهرکی ، سیدحسام‌الدین طباطبایی ، پژمان رحیمی‌زاده در بخش تصویرسازی ، مجید ناگهی ، یلدا معیری و افشین شاهرودی در بخش عکاسی و احمد خلیلی فرد ، کاظم چلیپا و مرتضی اسدی در بخش نقاشی از 30 آبان‌ماه آغاز شده و تا پایان هفته ادامه خواهد داشت . 
بنا بر اعلام دبیرخانه سومین سوگواره سرخ ، سیاه به رنگ عشق 5 هزار و 200 اثر در بخش‌های مختلف ارسال شده است که بیشترین آثار در بخش عکاسی با ارسال چهار هزار و 423 عکس ، 469 اثر در بخش تصویرگری ، 248 اثر در بخش تصویرسازی و 67 اثر در بخش نقاشی بوده است . 
در مجموع یکهزار و 497 نفر در این دوره از سوگواره شرکت کرده‌اند که بیشترین شرکت‌کنندگان از استان‌های تهران ، خراسان ، اصفهان ، آذربایجان شرقی و فارس بوده است . 
قرار است از میان آثار ارسالی در نهایت 150 اثر در بخش‌های مختلف به منظور برپایی سومین نمایشگاه سوگواره سرخ ، سیاه به رنگ عشق انتخاب شود . 
سومین سوگواره سرخ و سیاه به رنگ عشق به همت شرکت برج میلاد تهران و به مناسبت ایام ماه محرم و صفر در چهار رشته عکاسی ، پوستر ، تصویرگری و نقاشی برگزار می‌شود . 
مراسم اعلام برگزیدگان همزمان با رحلت پیامبر اکرم (ص) و مصادف با شهادت امام رضا (ع) سه‌شنبه 9 آذرماه برگزار شده و نمایشگاه آثار راه یافته به این دوره از سوگواره تا 17 آذرماه در نگارخانه میلاد میزبان علاقه‌مندان است . 
هدف از این سوگواره ثبت جلوه‌های معنوی و حضور پرشور مردم در برگزاری آیین‌های ایام محرم و صفر و نمایش فرهنگ غنی اسلامی ایرانی و اهمیت این ماه‌ها در فرهنگ غنی شیعه در اقصی نقاط ایران است . 
برگزاری نمایشگاه از این آئین پرشکوه و دستیابی به آثار ارزشمند هنرمندان تجسمی از دیگر اهداف برگزار‌کننده است . 
فراهنگ * * 9246 * * 1027 * * خبرنگار : علیرضا مرادی * * انتشار‌دهنده : محمدجواد دهقانی 
یادواره شهید حسن شفیع‌زاده در تبریز برگزار شد تبریز - ایرنا - مراسم گرامیداشت سردار شهید حسن شفیع‌زاده فرمانده توپخانه سپاه پاسداران انقلاب اسلامی با حضور مداحان اهل‌بیت عصمت و طهارت (ع) همرزمان این شهید و مردم شهید‌پرور تبریز در مسجد جامع این شهر برگزار شد . 
به گزارش روز پنجشنبه ایرنا ، یکی از فرمانده‌های هشت سال دفاع مقدس در این مراسم با بیان اینکه عزت ، شرف و خون شهدا را برای نان و آب معامله نمی‌کنیم ، گفت : تا زمانی‌که در این کشور فرهنگ عاشورا و آرمان‌های امام و رهبری و شهدا حاکم است دوستی با آمریکا امکان‌پذیر نیست . 
سردار سرتیپ محمدجعفر اسدی با بیان اینکه ملت ایران هر‌چه دارد از فرهنگ عاشورا ، امام راحل و شهدا اظهار داشت : شهادت به تعبیر رهبر انقلاب بهترین فرجام‌ها است . 
وی با بیان اینکه تاکنون ملت ایران اسلامی با توکل به خداوند متعال ، الگوپذیری از اهل‌بیت (ع) و فرهنگ عاشورا ، بصیرت ، ولایتمداری و تفکر بسیجی در مقابل تمام توطیه‌های دشمنان اسلام به خوبی ایستادگی کرده است ، گفت : نباید برای نان و آب ، عزت و شرف و خون شهدا را معامله کنیم . 
سردار اسدی با اشاره به مصادره 2 میلیارد دلار از اموال بلوکه شده ایران توسط آمریکا گفت : آمریکا در روز روشن از ما دزدی می‌کند . 
وی با بیان اینکه نمی‌توان آمریکا و رژیم صهیونیستی دوست ایران اسلامی باشند ، گفت : تا زمانی‌که در این کشور فرهنگ عاشورا و آرمان‌های امام و رهبری و شهدا حاکم است دوستی با آمریکا امکان پذیرنیست . 
' حسن شفیع‌زاده ' در مرداد سال 1336 در یک خانواده مذهبی در شهرستان تبریز متولد شد و تحت تربیت پدر و مادری مومن ، متدین و مقلد امام پرورش یافت . 
حسن شفیع‌زاده موسس توپخانه سپاه است که با شروع تحمیلی و محاصره آبادان ، با یک دسته خمپاره‌انداز که تحت مسیولیت شهید باکری اداره می‌شد به جبهه‌های جنوب شتافت . 
بعدها با تلاش بی‌وقفه و شبانه‌روزی خود قبضه‌های غنیمتی را در قالب توپخانه‌های لشکری و گردان‌های مستقل توپخانه به‌سرعت سازماندهی کرد . 
شهید شفیع‌زاده در تاریخ هشتم اردیبهشت‌ماه 66 در منطقه عملیاتی کربلای 10 در شمال غرب ( منطقه عمومی ماووت ) در حالی که عازم خط مقدم جبهه بود ، خودروی وی مورد اصابت ترکش گلوله توپ دشمن قرار گرفت و به آرزوی دیرینه خود نایل و به دیدار معشوق شتافت . 
6132/518 انتهای پیام / * سیاسی ما و شهدا شهید ارتباط با سردبیر : newsroom@irna.ir تماس بی‌واسطه با مسیولین 
بلیط پرواز بجنورد - تهران از گرانترین بلیط‌های کشور 
به گزارش ایسنا ، سید مهدی رزاز در جمع خبرنگاران با اشاره به اینکه هزینه این بلیط دو میلیون و 250 هزار ریال است ، افزود : یک مسافر برای رفت و برگشت با هواپیما در این مسیر باید حدود پنج میلیون ریال هزینه کند و این درحالیست که اگر موضوع چارتری و رقابت به وجود آید این مشکل تاحدودی رفع خواهد شد . 
وی در پاسخ به این سوال که آیا پروازهای فرودگاه بجنورد به سایر شهرها نیز انجام خواهد شد ؟ 
اظهار کرد : این امر وظیفه اصلی آژانس‌های هواپیمایی است و تا زمانیکه بخش خصوصی وارد نشود هیچ اتفاقی در خراسان شمالی نمیافتد . 
در حال حاضر ایرلاین‌ها هیچ رغبتی به پروازهای برنامه‌ای ندارند و به صورت عمده به‌دنبال پروازهای چارتری هستند و این در حالیست که آژانس‌های موجود در بجنورد اهل ریسک نیستند . 
رزاز در پاسخ به سوال دیگری مبنی بر اینکه آیا شرکت هواپیمایی اترک در این استان دوباره حضور خواهد یافت ، بیان کرد : تاکنون فقط سه ایرلاین در کشور وجود دارد که به‌نام استان ثبت شدهاند و آنها شامل آتا ، اترک و تفتان هستند . 
اختلافات دو طرفه میان این شرکت و مسئولان استان موجب شد تا بین آنها قطع رابطه به وجود آید . 
خلا حضور اترک در فرودگاه بجنورد را می‌توان حل کرد و استاندار نیز دستور داده تا با مسئولان این شرکت هواپیمایی گفت و گوهایی انجام شود و آن‌ها مشکلات خود را بیان کنند . 
وی با بیان اینکه برخی از مشکلات قابل‌حل است ، بیان کرد : برخی از اقدامات همچون در نظر گرفتن آشیانه هواپیما و یا اخذ حداقل رقم برای پارک هواپیما را می‌توان انجام داد . 
باید شرکت هواپیمایی اترک تشویق شود تا یک فروند هواپیمای کوچک را به استان بیاورد . 
مدیر فرودگاه بجنورد در پاسخ به سوال دیگری که آیا با نصب دستگاه آیلس میزان کنسلی پروازها به صفر خواهد رسید ؟ 
توضیح داد : فرودگاه بجنورد یکی از فرودگاه‌های خاص است که وقتی هواپیما می‌خواهد به مرحله کاهش ارتفاع برای نشست هواپیما برسد در منطقه کوهستانی قرار می‌گیرد . 
فرودگاه‌هایی همچون سنندج ، خرم آباد ، ایلام و سنندج این‌گونه هستند . 
وی با تاکید بر اینکه نمی‌توان فرودگاه‌های کوچک را به‌خاطر محدودیت‌های موجود تعطیل کرد ، گفت : به عنوان مثال وضعیت برخی از فرودگاه‌ها در برخی از کشورهای اروپایی حادتر از فرودگاه بجنورد است اما آنها این فرودگاه‌ها را تعطیل نکرده‌اند بلکه برای آنها برنامه زمان‌بندی قرار داده‌اند . 
با نصب و تایید دستگاه آیلس در فرودگاه بجنورد میزان کنسلی‌ها پروازها به حداقل خواهد رسید اما این دستگاه معجزه نخواهد کرد . 
انتهای پیام 
سفیر آمریکا : پایگاه القیاره عراق جایگزین اینجرلیک نخواهد شد 
بغداد - ایرنا - سفیر آمریکا در عراق روز پنجشنبه گفت که پایگاه هوایی القیاره در جنوب موصل که حدود سه هفته پیش در جریان عملیات نیروهای عراقی از گروه تروریستی داعش پس گرفته و پاکسازی شد ، جایگزین پایگاه اینجرلیک ترکیه نخواهد شد . 
به گزارش ایرنا ، استوارت جونز در اظهاراتی رسانه‌ای تاکید کرد که از پایگاه القیاره به عنوان مرکز پشتیبانی عملیات آزاد‌سازی موصل استفاده خواهد شد . 
این اظهارات جونز بدون توضیح بیشتر است ، اما به نظر می‌رسد ، این مطلب بی‌ارتباط با رویدادهای جاری ترکیه نباشد ، بویژه آنکه به دنبال کودتای جمعه‌شب گذشته در این کشور ، برخی نگرانی‌ها در باره سرنوشت این بزرگترین پایگاه نظامی ناتو ابراز شده بود . 
استوارت جونز همچنین درباره حضور نیروهای نظامی ترکیه در بعشیقه در حوالی موصل مرکز استان نینوا نیز گفت که دولت متبوع وی با دولت عراق در ارتباط با عقب‌نشینی نیروهای ترکیه همراه است اما در عین حال بهترین راه را حل مساله از طریق دیپلماسی می‌داند . 
وی اضافه کرده که آمریکایی‌ها به نیروهای حاضر ترکیه در عراق که با مخالفت شدید بغداد روبه‌رو شده و شکایت دولت مرکزی عراق از آنکارا در شورای امنیت را باعث شده است ، کمکی نخواهند کرد . 
خاورم * 4 * 1770 * 3404 
مقام افغان : 55 هزار خانوار افغان آسیب‌دیده از جنگ به کمک نیاز دارند 
کابل - ایرنا - وزیر مبارزه با حوادث طبیعی دولت وحدت ملی افغانستان اعلام کرد : بیش از 163 هزار خانواده بر اثر جنگ و ناامنی ، بی‌خانمان شده‌اند که از این جمعیت بیش از 108 هزار خانوار به مناطق خود بازگشته‌اند و حدود 55 هزار خانوار همچنان بی‌خانمان هستند و نیاز به کمک دارند . 
به گزارش ایرنا ، « ویس احمد برمک » روز یکشنبه در نشستی رسانه‌ای در کابل افزود : یک میلیارد افغانی ( 15 میلیون دلار ) برای بی خانمان‌ها و خسارات ناشی از حوادث اختصاص یافته بود که بیشتر این مبلغ برای بی خانمان‌ها هزینه شد و هم اکنون نیازمند شش میلیون دلار دیگر برای کمک به بقیه خانوارهای بی‌خانمان هستیم . 
وی گفت : برای هر استان با توجه به وضعیت و اولویت‌های آن منطقه بین 40 هزار تا 250 هزار دلار اختصاص یافته است . 
برمک تصریح کرد : بر اثر جنگ‌های داخلی به زیرساخت‌های این کشور معادل 25 میلیون دلار خسارت وارد شده که وزارت دارایی قادر به پرداخت بخش ناچیزی از این مبلغ برای بازسازی آنها است . 
وی گفت که دولت افغانستان با مشارکت سازمان ملل متحد بزودی برای کمک به نیازمندان افغان فراخوان جهانی خواهد کرد . 
وزیر دولت افغانستان در امور رسیدگی به حوادث ، وجود بروکراسی در دولت را مانع اصلی رساندن کمک‌های دولتی به نیازمدان دانست و گفت : در بخش کمک‌رسانی به نیازمندان ، موسسات داخلی و خارجی همیشه نسبت به دولت پیش‌قدم بوده‌اند . 
« فضل احمد عظیمی » معاون وزارت امور مهاجرین افغانستان نیز در این نشست خبری گفت : در سال گذشته میلادی 152 هزار و 237 مهاجر افغان به این کشور بازگشتند که از طرف سازمان ملل متحد به هر نفر 400 دلار کمک شده است . 
وی افزود : بخش زیادی از این مهاجران بدون مدرک هستند که به آنان از طرف سازمان ملل کمکی نشده و تنها به نیازمندترین آنها مبلغ کمی پرداخت شده است . 
عظیمی گفت : این وزارت خانه برای رسیدگی به مهاجران داخلی و بازگشت کنندگان ، حدود 15 میلیون دلار باید هزینه کند که حدود 60 درصد این مبلغ تامین شده است . 
آساق * * 291 * * 1610 * * 1663 * * انتشار‌دهنده : خسرو حسینی 
تصویب طرح عضویت اتحادیه فوتبال در مجمع فدراسیون فوتبال 
به گزارش ایسنا ، سیزدهمین مجمع عمومی عادی اتحادیه فوتبال باشگاه‌های کشور امروز ( دوشنبه ) با حضور کم رنگ تیم‌های لیگ برتری و حضور پر رنگ تیم‌های لیگ دسته یک و دو در باشگاه پیکان برگزار شد . 
یکی از دستورات جلسه این مجمع به اصلاح اساسنامه اتحادیه فوتبال به منظور بررسی در مجمع فدراسیون فوتبال برای عضویت اتحادیه در این مجمع بود . 
پس از قرائت اصلاحات صورت‌گرفته و موافقت اعضا با این اصلاحات ، عضویت اتحادیه فوتبال در مجمع فدراسیون فوتبال مورد بررسی قرار خواهد گرفت . 
قبل از آغاز مجمع اعضا افراد زیر را به عنوان روسا و بازرسان انتخاب کردند . 
علی کاظمی ، سرپرست سازمان لیگ به عنوان رییس سنی 
محمود شیعی و اسماعیلی به عنوان بازرسان مجمع 
علی محمد مرتضوی : دبیر‌کل مجمع 
خاتون مدیرعامل آلومینیوم هرمزگان به عنوان نایب‌رییس این مجمع انتخاب شدند . 
از‌جمله افراد حاضر در این مجمع می‌توان به عزیزالله محمدی ، صادق درودگر ، علی کاظمی ، کاظم اولیایی ، محمود شیعی و مسعود تابش ، دادرس و . 
. 
. 
اشاره کرد . 
طبق صحبت‌های اعضا آنها در نظر دارند در آینده‌ای نزدیک بخشی از کارهای اجرایی فوتبال کشور نظیر برگزاری مسابقات لیگ برتر را بر عهده بگیرند . 
هشت باشگاه لیگ یکی ملوان ، راه‌آهن ، فجرسپاسی ، مس رفسنجان ، مس کرمان ، نساجی مازندران ، گل کهر سیرجان ، بادران تهران و خهار باشگاه لیگ دویی نیروزی زمینی ارتش ، پرسپولیس تهران و بهمن ساری و وحدت تهران عضو هیات مرکزی اتحادیه فوتبال شدند . 
انتهای پیام 
رویس و تمسخر بایرن بخاطر باخت به اتلتیکو ( عکس ) . 
شب گذشته بایرن مونیخ بازی رفت مرحله نیمه‌نهایی لیگ قهرمانان را در ورزشگاه ویسنته کالدرون به میزبان خود اتلتیکو مادرید با یک گل واگذار کرد تا کارش برای صعود به فینال دشوار شود . 
به گزارش " ورزش سه " ، بایرن در شرایطی این بازی را واگذار کرد که از لحاظ موقعیت گل ، تعداد شوت داخل چارچوب ، کرنرها و نیز مالکیت توپ و میدان ، برتری فاحشی نسبت به اتلتیکو داشت . 
مارکو رویس ، ستاره بروسیا دورتموند ، پس از شکست بایرن در توییتر خود با انتشار عکس زیر نوشت : " وقتی نتیجه پایانی این می‌شود ، دیگر آمارها خیلی به درد شما نخواهند خورد . 
" البته رویس دقایقی بعد این توییت خود‌را پاک کرد هرچند که پیش‌از آن ، بارها از سوی کاربران ریتوییت شده بود . 
هنربه ابزار تفهیم مبانی دینی در سطح جامعه است 
به گزارش خبرنگار مهر ، حجت‌الاسلام سیدمهدی قریشی عصر چهارشنبه در دیدار با سرپرست حوزه هنری آذربایجان غربی ضمن تقدیر و تشکر از فعالیتهای حوزه هنری استان در راستای تبلیغ و صیانت از مبانی دینی و ارزشهای نظام جمهوری اسلامی ایران بر تاثیر هنربه عنوان یکی از برترین و ارزشمند‌ترین ابزارهای تفهیم مبانی دینی در سطح جامعه تاکید کرد . 
وی در بخش دیگری از سخنان خود پیوند امور دینی و هنر را یکی از نیازهای اساسی جامعه امروز عنوان کرد و افزود : هنر زمانی موفق می‌باشد که بر پایه امور ارزشی دینی ، اسلامی و با اتکا به قدرت بی انتهای خداوند متعال باشد و در این صورت است که توده جامعه از برکتهای زیبای هنر و مفاهیم ارزشمند دینی بیش از بیش بهره‌مند می‌شود . 
سید مهدی قریشی ادامه داد : حوزه هنری می‌بایست ارتباطات فرهنگی خود را با مراکز دینی ، فرهنگی ، و دانشگاهی استان بیش از گذشته توسعه داده و در کنار هم در راه رسیدن به اهداف مشترک که دست یافتن به جامعه‌ای سالم و اسلامی است کوشا باشند . 
وی با بیان اینکه پیوند امور دینی و هنر ، پیوندی مقدس است که می‌تواند زمینه اثرگذاری بیشتر در راستای اعتلای معنوی و اخلاقی جامعه را فراهم کند اظهار داشت : هنر زمانی موفق است که بر پایه امور ارزشی دینی و اسلامی و با اتکا به قدرت بی انتهای خداوند متعال باشد . 
نماینده ولی‌فقیه در آذربایجان غربی ادامه داد : یکی از مهمترین وظایف حوزه هنری ، ایجاد ارتباط تنگاتنگ فرهنگی با مراکز دینی ، فرهنگی و دانشگاهی استان است که باید در این خصوص گام‌های بلندتری برداشته شود . 
سرپرست حوزه هنری آذربایجان غربی نیز در این دیدار با ارائه گزارشی از فعالیتهای حوزه هنری استان در بخشهای مختلف هنری از حمایتها و نگرش مثبت نماینده ولی‌فقیه در استان بر کارنامه عملی حوزه هنری تشکر کرد . 
احد هوشمند رسالتها و سیاستهای حوزه هنری را در خدمت ترویج و حفظ مبانی ارزشی دین مبین اسلام و هم‌سو با اهداف نظام مقدس جمهوری اسلامی ایران و منویات مقام معظم رهبری بیان کرد و بر همکاریهای مستمر و هنری اعلام آمادگی کرد . 
این نخستین دیدار سرپرست حوزه هنری استان با نماینده ولی‌فقیه در آذربایجان غربی و امام جمعه ارومیه از زمان تصدی این پست در حوزه هنری استان بود . 
دستورالعملی برای الزام تامین لوازم‌التحریر توسط مدارس یزد نداریم 
یکی از کتاب‌فروشان یزدی در این باره در گفت‌وگو با خبرنگار ایسنا ، در این رابطه اظهار کرد : توزیع لوازم‌التحریر و کتاب‌های کمک‌آموزشی توسط مدارس و پیش دبستانی‌ها ، مشکلات جدی را برای فعالان این صنف ایجاد کرده و موجب ایجاد مشکلات مالی و رکود در بازار کتاب‌فروشی‌ها و لوازم‌التحریر فروشی‌ها یزد در پرفروش‌ترین ایام سال برای فعالان این بخش شده است . 
وی در ادامه با گلایه از آموزش و پرورش استان در همین رابطه ، افزود : کتاب و لوازم‌التحریر فروشی‌های شهر از ابتدای سال برای فروش مهرماه با تامین اجناس قابل عرضه برنامه‌ریزی کرده و تدارک دیده بودند ، اما متاسفانه با این اقدام مدارس ، کسب و کار و تامین مالی زندگی آن‌ها دچار مشکل شده است . 
یکی دیگر از کتاب و لوازم‌التحریر فروشی‌های یزدی نیز به خبرنگار ایسنا گفت : قیمت بسته‌های آموزشی و اقلام مورد نیاز پیش‌دبستانی که از سوی لوازم‌التحریر فروشی‌های سطح شهر در اختیار مردم قرار می‌گیرد ، 160 هزار تومان است و این در حالی است که والدین مبلغ 200 هزار تومان برای خرید بسته‌های آموزشی و لوازم‌التحریر مورد نیاز دانش‌آموزان پیش‌دبستانی به مدارس پرداخت می‌کنند . 
وی با بیان این که کتاب‌فروشی‌ها به شغل دو یا سه ماه معروف هستند ، افزود : ماه‌های شهریور ، مهر و آبان ، زمان فروش و رونق این صنف است . 
یکی دیگر از تجمع‌کنندگان نیز یادآور شد : اواخر شهریورماه و اوائل مهرماه ، زمان رونق کار و کاسبی کتاب و لوازم‌التحریر فروشی‌هاست ، از این رو فعلا این صنف در طول سال سعی می‌کنند با خرید و تامین لوازم کمک‌آموزشی و لوازم‌التحریر استاندارد ، خود را برای ارائه خدمات به دانش‌آموزان در ابتدای سال تحصیلی آماده کنند . 
وی ادامه داد : متاسفانه امسال به علت فروش لوازم‌التحریر توسط مدارس و مجتمع‌های آموزشی ، اجناس ما در سطح شهر به فروش نرفته و موجب ضرر مالی فروشندگان این صنف شده است . 
« محمدرضا قانع » مدیر روابط عمومی و اطلاع‌رسانی اداره‌کل آموزش و پرورش استان یزد در همین رابطه در گفت‌وگو با خبرنگار ایسنا - منطقه یزد ، با اشاره به این که آموزش و پرورش استان یزد هیچ برنامه‌ای برای فروش و توزیع لوازم‌التحریر دانش‌آموزان پیش‌از آغاز سال تحصیلی در مدارس نداشته است و ندارد ، اظهار کرد : برخی مدارس استان با مشارکت و سرمایه‌گذاری والدین نسبت به راه‌اندازی و ایجاد شرکت تعاونی‌های دانش‌آموزی و آموزشگاهی اقدام کرده‌اند . 
وی گفت : این شرکت تعاونی‌ها ، پس از بازگشایی مدارس و در طول سال تحصیلی نسبت به تامین لوازم‌التحریر مورد نیاز دانش‌آموزان اقدام می‌کنند . 
قانع با بیان این که تعاونی مدارس سعی می‌کنند با قیمت کمتر از قیمت بازار ، لوازم‌التحریر مورد نیاز دانش‌آموزان را در اختیار آن‌ها قرار دهند ، گفت : هیچ قانون و دستورالعملی از سوی اداره‌کل آموزش و پرورش استان یزد در مورد الزام تامین لوازم‌التحریر توسط مدارس ابلاغ نشده است . 
وی خاطرنشان کرد : لیست اقلام مورد نیاز دانش‌آموزان که از سوی مدرسه تعیین شده ، در هنگام ثبت‌نام در اختیار والدین قرار می‌گیرد که برخی والدین به صورت انفرادی و برخی هم به صورت گروهی و داوطلبانه توسط مدیر مدرسه تهیه می‌شود . 
مدیر روابط عمومی اداره‌کل آموزش و پرورش استان با تاکید بر ضرورت همکاری و همراهی اقشار مختلف جامعه در راستای جلوگیری از هرگونه سواستفاه در حوزه فروش و توزیع اقلام آموزشی در سطح مدارس هم‌زمان با آغاز سال تحصیلی جدید ، یادآور شد : این اداره‌کل ، آماده بررسی هرگونه شکایات و انتقادی در این رابطه از سوی مردم و والدین دانش‌آموزان است . 
انتهای پیام 
پروژه‌های نیمه‌کاره را با سرعت تکمیل کنیم 
وزیر بهداشت در اولین سفر خود به شهر خوی گفت : در این شهر دو پروژه نیمه‌تمام وجود دارد که از حدود بیست سال پیش 50 درصد پیشرفت داشته‌اند و ضرورت دارد این پروژه‌ها ، با سرعت بیشتری پایان پذیرد . 
وزیر بهداشت : پروژه‌های نیمه‌کاره را با سرعت تکمیل کنیم 
زندگی سلامت - همشهری آنلاین : وزیر بهداشت در اولین سفر خود به شهر خوی گفت : در این شهر دو پروژه نیمه‌تمام وجود دارد که از حدود بیست سال پیش 50 درصد پیشرفت داشته‌اند و ضرورت دارد این پروژه‌ها ، با سرعت بیشتری پایان پذیرد . 
به گزارش وبدا ، دکتر سید حسن هاشمی ، در مراسم افتتاح مرکز ام.‌آر.‌آی. شهر خوی ، از تحویل دستگاه سی‌تی‌اسکن برای ارتقا خدمات درمانی مردم این شهر خبر داد و گفت : کمک‌های دولت و مجلس در تکمیل این‌گونه پروژه‌های بهداشتی و درمانی ضروری است و ما نیز در حد اعتبارات مان نهایت تلاش خود را در این مورد انجام می‌دهیم . 
وزیر بهداشت ، وزارت راه و شهرسازی را مجری ساخت این بیمارستان‌ها عنوان کرد و گفت : در این راستا وزارت بهداشت ، پیگیری‌های لازم را انجام‌داده و سعی می‌کنیم که از هر امکانی که در اختیارمان است برای سرعت بخشیدن به اتمام کار این پروژه‌ها استفاده کنیم . 
دکتر هاشمی در ادامه درخصوص ادامه اجرای طرح تحول سلامت در کشور گفت : این طرح در حال پیشرفت است اما باید بدانیم که هرچه جلوتر می‌رویم به همراهی بیشتری نیاز داریم . 
وی با ابراز امیدواری برای عمل به قول کسانی که در خصوص کمک به اجرای طرح تحول سلامت وعده داده بودند گفت : با این طرح ، مردم در سراسر کشور در روستاها ، حاشیه و مراکز شهرها ، از خدمات بهداشتی و درمانی بهره‌مند خواهند و منافع آن همگانی خواهد بود . 
وزیر بهداشت افزود : در خصوص طرح تحول سلامت معوقات مهم‌ترین مشکل ماست که امیدواریم در جهت رفع آن مسوولین ذیربط کمک کنند . 
دکتر هاشمی همچنین درخصوص استخدام نیرو گفت : متاسفانه اجازه استخدام نداریم مگر برای مراکزی که جدید افتتاح می‌شوند که البته آن هم با موانعی مواجه است . 
وی افزود : قرار است 17 هزار و ششصد نفر برای راه‌اندازی بیش از 10 هزار تخت بیمارستانی در اختیار ما قرار بدهند و این درحالی است که بیش از 20 هزار نفر نیرو در طول اجرای طرح تحول سلامت بازنشسته شده‌اند و باید جایگزین شوند . 
افزایش قیمت جهانی نفت 
پایگاه خبری تحلیلی انتخاب ( Entekhab.ir ) : احتمال افزایش تقاضای سوخت در آمریکا در کنار کاهش سطح ذخیره‌سازی نفت در این کشور سبب شد در معاملات دیروز ( سه‌شنبه شهریور ماه ) قیمت شاخص نفت خام آن کاهش یابد . 
به گزارش ایسنا ، رویترز از نیویورک گزارش داد که قیمت شاخص نفت آمریکا در معاملات روز سه‌شنبه افزایش یافت زیرا بازگشایی یک خط لوله انتقال بنزین میتواند تقاضای نفت خام در این کشور را بالا ببرد و از سوی دیگر ، گزارشهایی درباره کاهش سطح ذخیره‌سازی نفت خام در ایالات متحده منتشر شده است . 
موسسه نفت آمریکا که یک نهاد غیر دولتی به شمار میآید ، اعلام کرد در هفته منتهی به شهریور ماه ، سطح ذخیره‌سازی نفت خام در این کشور با هفت میلیون و هزار بشکه کاهش روبهرو بوده است . 
در پایان معاملات دیروز ، قیمت هر بشکه نفت خام برنت با سنت افت ، در سطح دلار و سنت تثبیت شد . 
با این حال ، قیمت هر بشکه نفت خام دبلیو تی آی آمریکا نیز سنت افزایش یافت و به دلار و سنت برای هر بشکه رسید . 
شناسایی عاملان انتشار تصاویر خصوصی در تلگرام 
سرهنگ « ایرج محمدخانی » ، رئیس پلیس « فتا » ی گیلان در گفتوگو با خبرنگار ایسنا ، اظهار کرد : در پی ارجاع دو فقره پرونده از دادسرای عمومی و انقلاب شهرستان رشت به دادخواهی زنان جوان 18 و 29 ساله ، مبنی بر انتشار تصاویر خصوصی آنان در تلگرام ، موضوع در دستور کار پلیس فتا قرار گرفت . 
وی افزود : با پی‌جوییهای فنی و پلیسی ، عاملان انتشار تصاویر خصوصی شکات در شبکه اجتماعی مبتنی بر موبایل ، که یک زن 18 و یک مرد 50 ساله اهل و ساکن رشت بودند ، شناسایی و با هماهنگی مقام قضایی به پلیس فتا احضار شدند . 
محمدخانی گفت : با توجه به ادله دیجیتال کشف شده ، متهمان به‌صراحت به بزه انتسابی خود و این که با انتشار تصاویر خصوصی شکات پرونده در تلگرام و نسبت دادن مطالب نارو و خلاف واقع ، قصد هتک حیثیت کردن آن‌ها را داشتند ، اعتراف و انگیزه خود را از این کار تسویه‌حساب شخصی و انتقام‌جویی عنوان کردند . 
رئیس پلیس فتا گیلان با بیان این که متهمان برای سیر مراحل قانونی به دادسرای عمومی و انقلاب شهرستان رشت معرفی شدند ، تصریح کرد : طبق ماده 17 فصل پنجم ، هتک حیثیت و نشر اکاذیب ، قانون جرایم رایانه‌ای ، هر کس به وسیله سامانه‌های رایانه‌ای یا مخابراتی ، صوت یا تصویر یا فیلم خصوصی یا خانوادگی یا اسرار دیگری را بدون رضایت او جز در موارد قانونی منتشر کند یا دسترس دیگران قرار دهد ، به‌نحوی‌که منجر به ضرر یا عرفا موجب هتک حیثیت او شود ، به حبس از 91 روز تا دو سال یا جزای نقدی از 5 میلیون ریال تا 40 میلیون ریال یا هر دو مجازات محکوم خواهد شد . 
وی از شهروندان خواست در انتخاب پیام رسانهای موبایلی شرکتهای بیگانه و استفاده از خدمات آن‌ها ، محرمانگی و امنیت اطلاعات شخصی‌شان را جدی بگیرند ، در ارتباط ، انتشار و اشتراک تقوای رسانهای را رعایت کنند ، در انتخاب گزینه‌های ایرانی شک نکنند . 
محمدخانی یادآور شد : امروزه جایگزینهای خوبی برای انواع رسانه‌های اجتماعی توسط جوانان خوشفکر کشورمان طراحی و اجرا شده که هم نیاز کاربران را به خوبی برطرف میکند و هم خیال کاربران از امنیت و سلامت اخلاقی این شبکه‌ها راحتتر است ، برای اعتماد و دوستی در فضای مجازی وسواس به خرج دهند همانطور که در فضای حقیقی این کار را انجام میدهند و حتی بیشتر و در صورت اطلاع از هرگونه فعالیت مجرمانه در فضای مجازی یا پیام رسانهای موبایلی مراتب را از طریق نشانی پلیس فتا به آدرس www.Cyberpolice.ir یا ایمیل این پلیس به نشانی Gfata@plice.ir گزارش کنند . 
انتهای پیام 
باشگاه خبرنگاران جوان گزارش می‌دهد ؛ . 
جاده‌هایی که میزبان مرگ حیات وحش ایران هستند / ارابه‌های آهنی بلای جان یوزهای ایرانی . 
بسیاری از کشورهای اروپایی با احداث جاده‌های روگذر یا زیرگذر ، زیستگاههای حیات وحش خود را از پدیده تصادفات جاده‌ای ایمن کرده اما ما تنها به نصب تابلو‌های کاهش سرعت و سرعت‌گیر در جاده‌ها بسنده کرده‌ایم . 
جاده‌هایی که به میزبانی مرگ حیات وحش ایران می‌روند / یوزهای ایرانی در امان نیستندبه گزارش خبرنگار گروه اجتماعی باشگاه خبرنگاران جوان ؛ جاده‌های مرگ میزبان آخرین بازمانده یوزهایی شده است که تنها در ایران‌زمین می‌خرامند ، یوز‌های آسیایی یا همان یوزهای ایرانی از گونه‌های جانوری منحصر‌به‌فرد جهان به شمار می‌روند که به‌غیر از عرصه طبیعی ایران ، در هیچ کجای جهان نمونه آن یافت نمی‌شود ، اما گویا کشور ما نیز مامن امنی برای حضور‌شان نیست ، چرا‌که بارها با خبرهایی در خصوص کشتار این‌گونه در اثر تلفات جاده‌ای و تصادفات آن با خودروهای عبوری از کنار زیستگاهشان مواجه شده‌ایم . 
در حالیکه بسیاری از کشورهای اروپایی با احداث جاده‌های روگذر یا زیرگذر زیستگاههای حیات وحش خود را از پدیده تصادفات جاده‌ای ایمن کرده و مرگ حیات وحش خود را با اتفاق مذکور به صفر رسانده‌اند ، اما ما تنها به علایم راهنمایی و رانندگی چون نصب تابلو‌های کاهش سرعت و سرعت‌گیر و دیگر موارد در جاده‌های بسنده کرده و متاسفانه شاهد مرگ و میر گونه‌های باارزش خود چون یوز ایرانی می‌شویم ، گونه‌ای که در حال انقراض بوده و تنها در ایران زیست می‌کند . 
آیا حفاظت مطلق و به صفر رساندن تهدیدات حیاتآن که تنها با صرف هزینه و کمی همت محقق می‌شود ارزش عملی نمی‌طلبد ؟ 
. 
حال کارشناسان حیات وحش ، فنس‌کشی به همراه احداث روگذر و زیر‌گذر را تنها راه‌حل حفظ همین تعداد از آخرین بازمانده یوزهای آسیایی معرفی کرده‌اند تا دیگر جاده‌های کشور به باند پرواز یوزهای ایرانی تبدیل نشود . 
* افزایش کشتار یوز ایرانی . 
مسلم نوری فعال و حامی حقوق حیوانات در خصوص ، افزایش کشتار یوزهای ایرانی ، اظهارداشت : بر اساس مستندات ، طی یک دهه اخیر در ایران 27 یوزپلنگ توسط عوامل انسانی مختلف از پای درآمده‌اند که حداقل 11 مورد آن بر اثر برخورد با خودروهای عبوری بوده است . 
وی ادامه داد : این درحالی است که براساس آخرین گزارش‌های ارسالی به انجمن یوزپلنگ ایرانی از سال 90 تا 92 از 17 منطقه اعلام شده ، جمعیت یوزپلنگ آسیایی در کشور بین 40 تا 70 قلاده است . 
فعال حامی حقوق حیوانات تصریح کرد : به قطع یقین آمار غیر رسمی از کشتار آخرین بازمانده یوز آسیایی که تنها در ایران حضور دارد بیشتر از این مقدار رسمی اعلام شده است ، چرا‌که شکارچیان معمولا لاشه‌ها را به همراه خود برده و پس از گرفتن عکس یادگاری از حیوان اقدام به کندن پوست آن می‌کنند . 
* تصادفات جاده‌ای مهم‌ترین عامل کشتار یوزها هستند . 
نوری تصریح کرد : در زیستگاه‌هایی مانند توران استان سمنان و میاندشت خراسان شمالی بیشترین تعداد از جمعیت یوزها به ثبت رسیده که از این رو این مناطق بیشترین آمار کشتار یوز از جانب انسان را به خود اختصاص می‌دهند . 
وی با یبان اینکه پارک ملی کویر یکی از بزرگترین و قدیمی‌ترین مناطق حفاظت‌شده ایران است و بیشترین وسعت آن در شهرستان گرمسار استان سمنان و بخش‌های کوچکی از آن نیز ، در استان‌های تهران ، قم و اصفهان قرار دارد ، گفت : در این منطقه تنها یک یوز نر وجود دارد و این یعنی فاجعه ! . 
* تلفات یوزها در سال 1395 . 
یوزآسیایی ( یوز ایرانی ) از گونه‌های جانوری منحصر‌به‌فرد جهان به شمار می‌رود که به‌غیر از عرصه طبیعی ایران ، در هیچ کجای جهان نمونه آن یافت نمی‌شود ، اما گویا کشور ما نیز مامن امنی برای حضور آن نیست ، چرا‌که بارها با خبرهایی در خصوص کشتار این‌گونه در جهت بهره‌برداری از پوست آن و یا تلفات جاده‌ای و تصادفات آن با خودروهای مواجه بوده‌ایم . 
نوری درباره‌ی آمار یوزپلنگ‌های ایرانی در ابتدای سال 95 تا‌کنون بیان داشت : طبق آمار رسمی ، یک قلاده یوز ماده در حاشیه پارک ملی توران در تاریخ 23 اردیبهشت به دلیل تصادف جاده‌ای و یک قلاده دیگر در تاریخ 10 فروردین امسال در پناهگاه حیات وحش میاندشت به دلیل برخورد و گرفتار شدن با فنس‌ها زخمی شده که البته در این مسیله باید آمارهای غیر رسمی را هم در نظر گرفت . 
* از کوری یوزپلنگ‌ها تا تصادفات جاده‌ای . 
گربه‌سانان به‌خاطر ساختار طبیعی خود ، شب‌هنگام که نور چراغ خودرو بر چشم آن‌ها می‌تابد ، دچار کوری شده و معمولا از جای خود تکان نمی‌خورند و حالا تصور کنید که خودرویی با سرعت در حال تردد جاده باشد و اینجاست که حادثه تصادف جاده‌ای یوز با خودرو پیش می‌آید . 
هومن جوکار مدیر پروژه حفاظت از یوزپلنگ ایرانی در خصوص جلوگیری از کشتار یوز در تصادفات جاده‌ای می‌گوید : تابلوهای راهنمایی نصب‌شده در نقاط حادثه‌خیز شناخته‌شده تاثیری نداشته و بی‌شک اقدامات بازدارنده‌ای چون نصب دوربین جهت کنترل سرعت بی‌نتیجه است . 
وی فنس‌کشی به همراه احداث روگذر یا زیرگذر را موثرترین اقدام جهت جلوگیری از کشتار یوز در تصادفات جاده‌ای بیان کرد و گفت : متاسفانه تامین هزینه چنین اقدامی از عهده پروژه بین‌المللی حفاظت از یوزپلنگ آسیایی و همچنین محیط‌زیست باتوجه به کمبود بودجه برنمی‌آید اما امروز باتوجه به اعلام همکاری مجلس شورای اسلامی در زمینه حفاظت از یوزپلنگ و همچنین آمادگی ریاست سازمان حفاظت محیط‌زیست ، امیدوارم به‌زودی اعتباری ویژه برای فنس‌کشی و احداث روگذر در این نقاط اختصاص دهیم . 
مدیر پروژه بین‌المللی حفاظت از یوزپلنگ آسیایی تصریح کرد : البته فنس‌کشی نیز به‌تنهایی بی‌نتیجه است چرا‌که این گربه‌سانان تمایل دارند از جاده‌ای که زیستگاهش را به دو نیم تقسیم کرده عبور کند ، بنابراین با فنس‌کشی تنها آن‌ها را مجبور می‌کنیم در امتداد فنس حرکت کنند تا به نقطه‌ای برسند که امکان عبور برایشان هست و این به معنی جابجا کردن نقاط حادثه‌خیز است . 
فعال حامی حقوق حیوانات در خصوص کاهش تصادفات جاده‌ای می‌گوید : نصب تابلوهای هشدار‌دهنده ، در مسیر جاده‌ای مناطقی چون ؛ جاده تهران - مشهد حد فاصل شاهرود تا سبزوار و جاده یزد - بندرعباس حد فاصل مهریز که همجوار با زیستگاه یوز ایرانی هستند ، ایجاد سرعت‌گیر در سطح جاده‌های مذکور ، ارتقا آگاهی مردم و فرهنگ‌سازی از طریق رسانه‌ها تحت عنوان ضرورت حفظ این موجودات با ارزش ، گشت‌زنی‌های متوالی پیرامون جاده‌هایی که احتمال عبور یوز در آن‌ها وجود دارد و احداث روگذر و زیرگذر ؛ از‌جمله عواملی هستند که می‌تواند سایه سیاه و سنگین تصادفات جاده‌ای را از این‌گونه در خطر انقراض کم کند . 
تنها زیستگاه یوز یا یوزپلنگ آسیایی در کشور ما ایران است و این‌گونه از معدود حیواناتی است که در دست‌نوشته‌های تاریخی از آن به عنوان حیوان ایرانی نام‌برده شده و زنده نگه‌داشتن یوز که در رسانه‌ها از آن به عنوان یکی از اهداف ملی در نظر گرفته شده همچنان در هاله‌ای از ابهام است . 
بی‌شک از بین رفتن یوز علاوه برضربات جبران‌ناپذیر بر اکوسیستم منطقه ، وجهه بین‌المللی ما را در حفظ منابع محیط‌زیست تا سطح قابل ملاحظه‌ای افول می‌دهد ، هرچند تاکنون از سازمان‌های بین‌المللی مدافع حفاظت از محیط‌زیست بارها در خصوص انقراض این موجود زیبا در ایران نگرانی‌هایی در فضای رسانه‌ای منتشر شده اما هنوز راهکارهایی ویژه از سوی مسیولان دیده نشده است . 
نمایش قابل‌قبول دو نماینده ایران در مسابقات اسکی روی آب جام ملت‌های آسیا 
دو ملی پوش ایران در مسابقات اسکی روی آب ( کیبل اسکی ) جام ملت‌های آسیا که در پوکت تایلند برگزار شد ، نمایش قابل قبولی ارائه دادند . 
نمایش قابل‌قبول دو نماینده ایران در مسابقات اسکی روی آب جام ملت‌های آسیا 
ورزش ورزش‌های دیگر - همشهری آنلاین : دو ملی پوش ایران در مسابقات اسکی روی آب ( کیبل اسکی ) جام ملت‌های آسیا که در پوکت تایلند برگزار شد ، نمایش قابل قبولی ارائه دادند . 
به گزارش روابط عمومی فدراسیون انجمن‌های ورزشی ، تیم دو نفره ایران متشکل از 
امید اصلان 
و 
شیما امینی مقدم برای اولین بار در تاریخ این رشته در مسابقات آسیایی شرکت کردند و اگرچه در مرحله مقدماتی و در مصاف با رقبای سرسخت و کارنامه دار شرق آسیا نتوانستند به دورنهایی صعود کنند ، ولی درخشش آنها مورد استقبال کنفدراسیون اسکی روی آب آسیا به خصوص اسکی بازان مطرح منطقه شرق قاره قرار گرفت . 
این درحالی است که ایران و کویت تنها کشورهایی بودند که از منطقه غرب آسیا در جام ملت‌های تایلند حضور پیدا کردند و این مهم بسیار برای شرکت کنندگان و مسئولین برگزاری مسابقات حائز اهمیت بود . 
شایان‌ذکر است در پایان مرحله مقدماتی نمایندگان کره جنوبی ، ژاپن ، فیلیپین و تایلند به مرحله نهایی این مسابقات راه یافتند . 
نکته حائز اهمیت این رقابت‌ها حضور چ شیما امینی مقدم 
با حجاب و پوشش اسلامی بود که بازتاب گسترده‌ای را به همراه داشت و در‌واقع این لژیونر اسکی روی آب کشورمان که مقیم آمریکا است ، با حضور خود ، آن هم با حجاب کامل ، پرچمدار حضور بانوان این رشته در رقابت‌های بین‌المللی لقب گرفت . 
گفتنی است این دو ورزشکار پیش‌از آغاز مسابقات جام ملت‌های آسیا ، در آزمون داوری شرکت کردند که طی آن خانم 
شیما امینی مقدم 
بالاترین نمره را در میان شرکت کنندگان کسب کرد و به عنوان 
داور دو ستاره 
و 
امید اصلان 
به عنوان 
داور یک ستاره 
معرفی شدند . 
این دو روز در مسابقات اوپن ، این رقابت‌ها را قضاوت کردند . 
شمخانی : بهره‌گیری از رهنمودهای مراجع تقلید فرصتی بی‌بدیل برای مسئولان در مدیریت بهینه است 
قم - ایرنا - دبیر شورای عالی امنیت ملی با اشاره به نقش و جایگاه والای مرجعیت در نظام مقدس جمهوری اسلامی گفت : بهره‌گیری از رهنمودهای مراجع عظام تقلید فرصتی بی‌بدیل برای مسئولان بخش‌های مختلف در مسیر مدیریت بهینه کشور است . 
به گزارش ایرنا از دبیرخانه شورای عالی امنیت ملی ، علی شمخانی روز پنجشنبه در دیدار با آیت‌الله ناصر مکارم شیرازی از مراجع تقلید در قم افزود : امروز به برکت نظام مقدس جمهوری اسلامی ، انفاس قدسی شهدای گرانقدر و رهبری هوشمندانه ولایت امر ، کشور ما در شرایط کم‌نظیر امنیتی در منطقه‌ای پرآشوب است . 
وی اضافه کرد : با راهبردهای اتخاذ شده توانسته‌ایم امنیت کشور را فراسوی مرزهای جمهوری اسلامی ایجاد کنیم . 
شمخانی گفت : مهمترین موضوع حال حاضر کشور که می‌تواند موجب شکل‌گیری آسیب‌پذیری در ابعاد فرهنگی ، اجتماعی و امنیتی شود ، مسئله معیشت و شرایط اقتصادی کشور است . 
دبیر شورای عالی امنیت ملی افزود : رفع مشکلات معیشتی جامعه با بهره‌گیری از راهبردهای اقتصاد مقاومتی نیازمند همکاری مجموعه قوا و دستگاهها با دولت است . 
وی با قدردانی از نقش بسیار موثر حضرت آیت‌الله العظمی مکارم شیرازی در تبیین ریشه‌های تفکر تکفیری وتوسعه رویکردهای تقریبی در جهان اسلام افزود : سردمداران نظام سلطه در تلاشند تا با اصلی کردن اختلافات در جهان اسلام اذهان عمومی را از دشمن اصلی که رژیم صهیونیستی است منحرف کنند .** حضرت آیت‌الله مکارم شیرازی نیز در این دیدار ، نعمت امنیت در جمهوری اسلامی ایران را موهبتی الهی و شایسته شکر و سپاسگزاری به درگاه احدیت عنوان کرد و اظهار داشت : ریشه مجموعه موفقیتها در نظام اسلامی تمسک به دین حنیف اسلام و تحقق احکام الهی در این سرزمین است . 
وی با اشاره به تهدید تروریسم تکفیری برای جهان اسلام و مجموعه بشریت ، ضرورت توجه به ریشه‌های تکفیر را مورد تاکید قرار داد و افزود : وهابیت همانگونه که در اجلاس اخیر گروزنی نیز از سوی مذاهب مختلف اسلامی مورد تاکید قرار گرفت خارج از دین مبین اسلام بوده و زادگاه و مروج تفکر تکفیری است . 
وی بر ضرورت حفظ وحدت و انسجام در میان گروههای مختلف سیاسی را مورد تاکید قرار داد و اظهار داشت : رعایت اخلاق اسلامی و حفظ حدود شرعی در اظهار نظرها و اقدامات ضرورتی است که باید بیش از گذشته به آن اهتمام شود . 
دیدار با حضرات آیات عظام حسین نوری همدانی ، عبدالله جوادی آملی و حجت‌الاسلام والمسلمین سید جواد شهرستانی نماینده آیت‌الله سیستانی در ایران از دیگر برنامه‌های صبح امروز شمخانی در قم اعلام شده است . 
دبیر شورای عالی امنیت ملی هم‌چنین عصر امروز با حضرات آیات عظام سید عبدالکریم موسوی اردبیلی ، سید محمدعلی علوی گرگانی و سید موسی شبیری زنجانی دیدار و گفت‌وگو می‌کند . 
وی صبح جمعه نیز با آیت‌الله حسین وحید خراسانی از مراجع تقلید دیدار خواهد کرد و در نماز عبادی‌سیاسی جمعه قم نیز شرکت می‌کند . 
دیدارهای شمخانی با مراجع عظام تقلید و علما بدون حضور خبرنگاران برگزار می‌شود . 
7406 / 6133 / تنظیم‌کننده : عباس منجمی انتشاردهنده : جعفر مسلمی 
ویژه‌برنامه سالگرد درگذشت محمدرضا لطفی در رادیو‌های ایران و فرهنگ 
به مناسبت سالمرگ استاد محمدرضا لطفی زندگی‌نامه و آثار موسیقیایی آن مرحوم در بخش جاودانه‌های موسیقی کافه هنر پخش می‌شود . 
به گزارش خبرگزاری فارس ، همچنین به مناسبت شهادت استاد مطهری و روز معلم با یک معلم هنرمند گفتگو می‌شود . 
سیده زهرا صالحی تهیه‌کننده برنامه « کافه هنر » گفت : با آقای امیر مسعود شهرام‌نیا قایم‌مقام نمایشگاه کتاب درباره تمهیدات انجام‌شده در این مهم صحبت می‌شود . 
وی به‌تازگی به کمپین کتابخوانی رادیو ایران پیوسته است . 
بخش به کار بردن صحیح واژگان توسط استاد خرمشاهی و معرفی کتابخوان‌های شهر و محله توسط شنونده‌های رادیو از دیگر قسمت‌های این برنامه است . 
« کافه هنر » فردا شب از گروه فرهنگ و اندیشه به نویسندگی سیده زهرا صالحی ، گویندگی داوود حیدری و هماهنگی زهره سربازی ، ارتباطات افسانه خیرخواه و سیما بلوری همچنین گزارش‌های خوب تینا میر‌کریمی از ساعت 20:15 تا 21 از آنتن رادیو ایران پخش می‌شود . 
همچنین همزمان با دومین سالروز درگذشت استاد آهنگساز و نوازنده سرشناس موسیقی ایران ، برنامه نیستان یکشنبه 12 اردیبهشت ویژه برنامه‌ای را به یاد لطفی از رادیو فرهنگ پخش می‌کند . 
برنامه نیستان یکشنبه 12 اردیبهشت همزمان با سالروز درگذشت استاد محمدرضا لطفی ویژه برنامه‌ای را با حضور علی اکبر شکارچی ( آهنگساز و نوازنده کمانچه ) ارشد تهماسبی ( موسیقیدان و پژوهشگر موسیقی و نوازنده تار ) و کیوان ساکت ( آهنگساز و نوازنده تار ) پخش می‌کند . 
محمدامین میراحمدی و وحید رستگاری درباره زندگی و آثار استاد لطفی با اساتید موسیقی گفت‌وگو می‌کنند . 
برنامه نیستان رادیو فرهنگ ، برنامه‌ای با موضوع موسیقی ایرانی است که هر روز ساعت 14:30 پخش می‌شود . 
این برنامه به تهیه‌کنندگی وحید رستگاری ، دستیار تهیه : فاطمه حق‌وردی و با اجرای فاطمه رکنی از رادیو فرهنگ روی موج اف‌ام ردیف 106 و ای‌ام ردیف 585 به روی آنتن می‌رود . 
انتهای پیام / 
افزایش قیمت برنج ، حبوبات و روغن با آغاز ماه محرم 
با آغاز ایام محرم شاهد افزایش قیمت برنج داخلی و وارداتی ، افزایش قیمت حبوبات و روغن و نیز شاهد کاهش قیمت شکر با عرضه این محصول بوده‌ایم . 
محمد آقا طاهر - رئیس اتحادیه بنکداران مواد غذایی در گفت‌وگو با ایسنا ، با اشاره به اینکه هر ساله در زمان اوج مصرف و خرید مواد غذایی شاهد افزایش قیمت‌ها علی‌رغم عرضه لازم و کافی این محصولات هستیم ، بیان کرد : در سال جاری نیز با افزایش 10 درصدی قیمت برنج داخلی ، افزایش پنج درصدی قیمت برنج وارداتی ، افزایش 15 درصدی قیمت حبوبات و نیز افزایش قیمت روغن همراه شدیم و در این بین تنها موادی همچون ادویه جات و رب گوجه‌فرنگی که از اقلام پرمصرف ماه محرم هستند ، افزایش قیمت نداشتند . 
وی ادامه داد : شکر از‌جمله محصولاتی است که افزایش قیمت نداشته و نسبت به مدت اخیر که با افزایش نرخ همراه بود ، با کاهش قیمت روبرو شده است ، چرا‌که در حال حاضر با اوج تولید شکر و چغندر قند همراه هستیم . 
علاوه بر این ، قیمت خرما نیز با توجه به اینکه این محصول به میزان کافی تولید شده و انبارها پر از محصول هستند ، افزایش قیمت نداشتند . 
رئیس اتحادیه بنکداران مواد غذایی در مورد تامین مواد مورد نیاز هیئت‌های عزاداری در ماه محرم نیز خاطرنشان کرد : هرساله با توزیع برنج خارجی در هیئت ها نیاز آن‌ها تامین می‌شود و مشکلی در این رابطه وجود ندارد . 
آقاطاهر همچنین به فرهنگ غلط بازار در زمان اوج تقاضا مردم اشاره کرد و افزود : فرهنگ غلطی در حوزه فروش وجود دارد که پس از افزایش میزان تقاضا در حالی که عرضه نیز به میزان کافی وجود دارد ، با افزایش قیمت روبرو هستیم و این مسئله نه تنها به تولیدکنندگان بلکه به عمده فروشان و خرده فروشان نیز مربوط می‌شود . 
وی در مورد روند نزولی و صعودی قیمت محصولاتی که در دهه اول محرم با افزایش قیمت روبرو شده‌اند پس از پایان این دهه یادآور شد : مجددا پس از فرونشستن تب و تاب بازار ، قیمت‌ها به حالت قبل بازمی گردد و با تعدیل قیمت روبرو خواهیم بود ، چرا‌که هیئت ها خرید خود را انجام داده‌اند و نیاز بازار تامین شده است . 
ترجمه مقالات فصلنامه فرهنگ رضوی به سه زبان 
مدیرمسئول فصلنامه فرهنگ رضوی از ترجمه و انتشار مقالات منتخب این فصلنامه به سه زبان اردو ، عربی و انگلیسی خبر داد و گفت : این مقالات بر اساس فرهنگ بومی و نیازهای هر منطقه ترجمه می‌شود . 
نماینده ولی‌فقیه در خراسان رضوی و امام‌جمعه مشهد : از ظرفیت حضور زائران خارجی در مشهد استفاده شود / سید جواد جعفری : مقالات فصلنامه فرهنگ رضوی به زبان‌های دیگر ترجمه می‌شود 
به گزارش خبرگزاری فارس ، سید جواد جعفری مدیرعامل بنیاد بین‌المللی امام رضا (ع) و مدیرمسئول فصلنامه فرهنگ رضوی همراه با جلال درخشه سردبیر و اعضای هیئت تحریریه فصلنامه فرهنگ رضوی با حضرت آیت‌الله سید احمد علم‌الهدی نماینده ولی‌فقیه در خراسان رضوی و امام‌جمعه مشهد دیدار و گفتگو کردند . 
در این نشست ، حضرت آیت‌الله علم‌الهدی نماینده ولی‌فقیه در خراسان رضوی و امام‌جمعه مشهد با تقدیر از تلاش‌های بنیاد بین‌المللی امام رضا (ع) گفت : ضرورت دارد این بنیاد ، برای زائران غیر ایرانی نیز دارای برنامه باشد . 
وی ادامه داد : هر ساله هزاران زائر خارجی وارد مشهد می‌شوند که ارادت بی‌نظیری نسبت به ساحت امام هشتم (ع) دارند که از این ظرفیت ویژه تاکنون در مشهد استفاده  نشده و شایسته است بنیاد بین‌المللی امام رضا (ع) از آن بهره ببرد . 
نماینده ولی‌فقیه در خراسان رضوی افزود : باید تلاش شود تا آثار پژوهشی بنیاد به مرجعی برای اهالی علم و اندیشه تبدیل شود و مرجعیت علمی داشته باشد . 
آیت‌الله علم‌الهدی ، بر ضرورت بهره‌برداری طلاب و دانشگاهیان از مقالات فصلنامه فرهنگ رضوی تاکید کرد و گفت : متداول شدن این فصلنامه که بصورت اختصاصی با محوریت فرهنگ رضوی منتشر می‌شود ، بسیار مهم است . 
امام‌جمعه مشهد ترجمه مقالات فصلنامه به زبان‌های دیگر را اقدامی سبیار مفید و ارزنده ارزیابی کرد و افزود : متناسب با فرهنگ حاکم بر جوامع دیگر ، این مقالات ترجمه شود . 
انتشار مقالات فصلنامه به سه زبان 
همچنین در این دیدار سید جواد جعفری مدیرعامل بنیاد بین‌المللی امام رضا (ع) و مدیرمسئول فصلنامه فرهنگ رضوی گزارشی از فعالیت‌های این فصلنامه ارائه کرد . 
مدیرمسئول فصلنامه فرهنگ رضوی از ترجمه و انتشار مقالات منتخب این فصلنامه به سه زبان ؛ اردو ، عربی و انگلیسی خبر داد و گفت : این مقالات بر اساس فرهنگ بومی و نیازهای هر منطقه ترجمه می‌شود . 
دبیر جشنواره بین‌المللی امام رضا (ع) تاکید کرد : بنیاد بین‌المللی امام رضا (ع) با تقویت فعالیت‌های علمی جشنواره در ساحت مقدس عالم آل محمد (ص) ، با همت دانشگاههای کشور ، انتشار فصلنامه علمی و پژوهشی فرهنگ رضوی و توجه به انتشار آثار پژوهشی در حوزه فرهنگ رضوی با ایجاد موسسه انتشاراتی ، تلاش دارد در این حوزه بصورت عمیق فعالیت کند . 
سید جلال درخشه سردبیر فصلنامه فرهنگ رضوی نیز در این نشست گفت : این فصلنامه در فضای علمی کشور بعنوان نشریه‌ای معتبر شناخته‌شده و ما هم اکنون از دانشگاههای مختلف کشور دریافت مقاله داریم . 
وی با اشاره به اینکه فصلنامه فرهنگ رضوی تنها مجله‌ای است که از همان شماره اول درجه علمی و پژوهشی دریافت کرد ، تصریح کرد : ما در سومین سال انتشار فصلنامه فرهنگ رضوی هستیم و در این مدت کوتاه که از انتشار این فصلنامه می‌گذرد ، این مجله در فضای علمی و بخصوص محافل دانشگاهی کشور خوب جا افتاده است . 
فصلنامه علمی - پژوهشی فرهنگ رضوی به صاحب‌امتیازی بنیاد بین‌المللی فرهنگی‌هنری امام رضا (ع) از سال 92 انتشارخود را آغازکرده و تاکنون 12 شماره آن منتشرشده است . 
دراین فصلنامه ، مقالاتی در موضوعات و مباحث کلامی ، تربیتی ، اخلاقی ، سیاسی وتاریخی مربوط به حضرت رضا ( علیه السلام ) به چاپ می‌رسد . 
سید جواد جعفری مدیرمسئول و دکتر سیدجلال درخشه سردبیری فصلنامه فرهنگ رضوی را برعهده دارند . 
تحویل مشعل المپیک به ریو 2016 
کد خبر : 270731‌09 اردیبهشت 1395 - 12:54 . 
رییس کمیته ملی المپیک برزیل مشعل المپیک را در مراسمی که در آتن برگزار شد ، تحویل گرفت . 
به گزارش ایسنا ، کارلوس نازمن رییس کمیته ملی المپیک برزیل به‌طور رسمی مشعل المپیک را پس از انجام مراسمی در آتن تحویل گرفت . 
این مراسم در استادیومی برگزار شد که بازی‌های المپیک مدرن 120 سال پیش در آنجا برگزار شده بود . 
نازمن در این مراسم گفت : با روشن شدن مشعل المپیک در ریو به لحظه تاریخی نزدیک می‌شویم که برای برزیلی‌ها لحظه افتخارآمیزی خواهد بود و برای آمریکای جنوبی نشان تاریخی است . 
بهترین ورزشکاران جهان در حال آماده شدن برای بازی‌های ریو هستند . 
ما نیز در حال آماده شدن هستیم تا در شهرها و ورزشگاه‌ها به آنها خوش‌آمد بگوییم . 
رییس کمیته ملی المپیک برزیل همچنین گفت : ریو می‌تواند الهام بخش کشورهایی باشد که تاکنون موفق به میزبانی المپیک نشده‌اند . 
او هم‌چنین گفت : ریو پیامی قوی را به سراسر جهان می‌فرستد ؛ پیامی مبنی بر اینکه بازیهای المپیک متعلق به همه مردم ، کشورها و نژادها است . 
در ورودی استادیوم برگزای مراسم تحویل پرچم کشورهایی که از سال 1896 تا کنون میزبان المپیک بوده‌اند ، برافراشته بود . 
پرچم‌ها از یونان آغاز شده و در سال 2016 به برزیل ختم می‌شود . 
حضور غیرممکن نیمار در رئال ! 
باشگاه بارسلونا طوری با ستاره برزیلی قرارداد بسته که هیچ باشگاهی نمی‌تواند به‌راحتی او را با پرداخت مبلغ فسخ قراردادش جذب کند . 
به گزارش تابناک ورزشی ، در صورتیکه دو باشگاه پاری سن ژرمن و رئال مادرید در اندیشه جذب نیمار ، ستاره برزیلی بارسلونا هستند باید مبلغ نجومی بپردازند که خارج از توان آنها خواهد بود . 
روزنامه موندو دیپوتیو اسپانیا در این باره ادعا کرد که در صورتیکه دو باشگاه رئال مادرید و پاری سن ژرمن تمایل به جذب نیمار را داشته باشند ، باید مبلغ 230 میلیون یورو را از خزانه‌شان خارج کنند که 190 میلیون یورو بابت فسخ قرارداد نیمار و 40 میلیون برای خود او است . 
این روزنامه چاپ اسپانیا در ادامه مدعی شد شرط فسخ قرارداد نیمار سالانه 10 میلیون یورو بیشتر می‌شود یعنی در فصل آینده هر باشگاهی بخواهد او را جذب کند باید 200 میلیون یورو به بارسا پرداخت کند و اگر در سال 2019 باشگاهی بخواهد او را جذب کند باید 250 میلیون یورو بپردازد . 
با این شرایط هیچ باشگاهی قادر به پرداخت مبلغ فسخ قرارداد نیمار نخواهد بود و این ستاره برزیلی از بارسا جدا نخواهد شد 
گروهک تروریستی داعش ، 9 کودک 8 تا 13 سال وابسته به این گروه را که از نبردهای فلوجه فرار کرده بودند ، اعدام کرد . 
به گزارش فارس ، یک منبع امنیتی در استان الانبار عراق روز پنجشنبه ( امروز ) اعلام کرد گروهک تروریستی داعش 9 کودک 8 تا 13 سال این گروه را اعدام کرده است . 
پایگاه خبری « سومریه نیوز » ، گزارش داد داعش کودکانی را که آموزش داده و در نبرد‌های میدانی خود از آنها استفاده می‌کند « نو‌نهالان خلافت » می‌نامد . 
بر اساس این خبر بعد از تلفات بالای تروریست‌های داعش در مقابله با نیروهای ارتش عراق در عملیات بازپس‌گیری فلوجه ؛ این گروهک تروریستی به استفاده از کودکان برای مقابله با نیروهای ارتش عراق روی آورده بود . 
این منبع امنیتی که خواست نامش فاش نشود تاکید کرد بعد از فرار این 9 کودک از نبردهای فلوجه ، داعش آنها را بازداشت و اقدام به اعدام آنها کرده است . 
در همین راستا فرماندهی عملیات الانبار در بیانیه‌ای اعلام کرد که عملیات آزادسازی منطقه « الحصی » در جنوب فلوجه همزمان با موفقیت نیروهای عراقی در ایجاد راههای امن برای خروج 15 هزار غیرنظامی آغاز شده است . 
سردار آزمون : به دلایل واهی از بازی مقابل سوریه محروم شدم 
گنبد کاووس - ایرنا - سردار آزمون بازیکن تیم ملی فوتبال کشورمان محرومیت از بازی در برابر تیم سوریه را بنا به دلایل واهی ذکر کرد و گفت : از اینکه به دلایل بسیار واهی از بازی با سوریه حذفم کردند ناراحتم واحساس بدی دارم . 
وی ظهر روز شنبه در فرودگاه کلاله و هنگام عزیمت به تهران در گفت‌و‌گو با خبرنگار ایرنا افزود : در تشنج پیش‌آمده بین دو تیم من هیچ نقشی نداشتم و فقط سعی می‌کردم بازیکنان درگیر را از هم جدا نمایم و به‌خاطر این موضوع از بازی با تیم سوریه محرومم کردند . 
پس از دیدار ایران برابر قطر ، که باپیروزی دو بر صفر تیم ملی در ثانیه‌های پایانی و جنجال و زدوخورد بازیکنان دو تیم همراه بود ، سردار آزمون از یک جلسه بازی برای تیم ملی کشورمان محروم شد . 
این فوتبالیست عضوتیم ملی کشورمان که با پرواز ظهر امروز فرودگاه کلاله ، برای شرکت در تمرینات تیم ملی عازم تهران شد ، گفت : از اینکه پرواز‌های فرودگاه کلاله راه‌اندازی شده خوشحالم واین امر برای اهالی شرق استان گلستان نعمت ارزنده‌ای است . 
فرودگاه کلاله در شرق استان گلستان پس از سال‌ها تعطیلی و رکود ، در مهرماه امسال با انجام هفته‌ای دو پرواز به تهران ، مجددا راه‌اندازی شده است . 
آزمون خاطر‌نشان کرد : این فرودگاه در حال حاضر هفته‌ای دو پرواز دارد که اگر این پرواز‌ها استمرار و افزایش یابد در جهت تامین زیر ساخت‌های منطقه ، استان‌های همجوار و رفاه اهالی شرق استان تاثیر به سزایی خواهد داشت . 
به گزارش ایرنا ، تیم والیبال لیگ برتری هاوش گنبد کاووس نیز برای بازی با تیم متین صالحین ورامین ، از فرودگاه کلاله عازم تهران شد و جمع زیادی ازجوانان وعلاقه مندان ورزش ، برای دیدار و تشویق سردار آزمون و تیم هاوش گنبد در فرودگاه کلاله جمع شده بودند . 
شهرستان کلاله با 110 هزارنفر جمعیت در شرق استان گلستان قرار دارد . 
/ 1860 / 7478 خبرنگار : حاجی محمد خدری * * انتشار دهنده : تاج محمد شیری 
درگیری مسلحانه سارقان با مردم و پلیس بوشهر / یک سارق خودکشی کرد 
به گزارش خبرنگار مهر ، سرهنگ علیرضا رزمی پیش‌از‌ظهر جمعه در جمع خبرنگاران اظهار داشت : دو نفر از سارقان سیم و کابل برق در روستای نوکارگزی از توابع بخش کره بند شهرستان بوشهر اقدام به سرقت برق کرده بودند که مردم محلی بلافاصله موضوع را به پلیس اعلام کردند . 
وی با اشاره به حضور به‌موقع پلیس در محل وقوع جرم ، اضافه کرد : پس از حضور گشت پلیس در محل حادثه مشخص شد دو نفر سارق به هویت « محمدحسن » و « مهدی » ساکن یکی از استان‌های هم‌جوار در حال سرقت سیم و کابل برق روستا هستند . 
جانشین فرماندهی انتظامی استان بوشهر افزود : سارقین بدون توجه به اخطار و دستور ایست پلیس اقدام به درگیری و در حین درگیری با اسلحه سوزنی به سمت مردم و پلیس شلیک می‌کردند که سه نفر از اهالی روستا زخمی و دو دستگاه خودرو نیز دچار خسارات زیادی شد . 
وی تصریح کرد : نیروهای پلیس حاضر در صحنه با رعایت همه جوانب احتیاط با شلیک 24 تیر هوایی خواستار تسلیم شدن سارقین شدند ولی سارقین همچنان بدون توجه به دستور پلیس به سمت مردم و پلیس شلیک می‌کردند . 
رزمی خاطرنشان کرد : نهایتا پلیس به سمت سارقان مسلح تیراندازی که یکی از سارقین از ناحیه پا مجروح و دستگیر و به بیمارستان منتقل شد . 
وی بیان کرد : هم‌دست دیگر این سارق که عرصه را برخود تنگ می‌دید با اسلحه سوزنی که در دست داشت یک تیر به سینه خود شلیک کرد که بر اثر جراحات وارده فوت کرد . 
جانشین فرماندهی انتظامی استان بوشهر ادامه داد : لحظاتی قبل نیز سارقی که به بیمارستان اعزام شده بود بر اثر جراحات وارده فوت کرد . 
نخست وزیر ترکیه : در جنگ با پ.‌ک.‌ک سه میلیارد دلار خسارت دیده‌ایم 
به گزارش ایسنا ، به نقل از پایگاه خبری البلد ، بنعالی ییلدیریم ، نخست وزیر ترکیه در اظهاراتی تلویزیونی اعلام کرد که ترکیه در جنگ با حزب کارگران کردستان ترکیه ( پ . ک . ک ) و دیگر گروه‌های شبه‌نظامی کرد سه میلیون دلار خسارت‌دیده است . 
پ . ک . ک که سازمان ملل و کشورهای غربی به عنوان یک گروه تروریستی از آن یاد می‌کنند و در ترکیه ممنوع الفعالیت است از زمان فروپاشی توافق آتش‌بس با دولت ترکیه حملاتی را علیه دولت از سر گرفته است . 
ییلدیریم گفت که پ . ک . گ با ادامه اقدامات شورشی خود فرصت‌های روند صلح با دولت را به هدر داد . 
نخست وزیر ترکیه در این سخنان اعلام کرد نیروهای امنیتی خطر شورشیان مسلح کرد در مناطق جنوب شرق ترکیه را مهار کرده و همچنان به بازداشت‌ها در این مناطق ادامه می‌دهند . 
وی گفت : در جنگ با پ.‌ک.‌ک ترکیه 10 میلیارد لیره معادل 3.4 میلیارد دلار خسارت‌دیده است . 
ییلدیریم به بازه زمانی که ترکیه در آن متوجه این خسارت شده اشاره‌ای نکرد اما احتمالا اشاره او به دور جدید درگیری هاست که از سال گذشته میلادی و پس از شکست مذاکرات صلح آغاز شد . 
او همچنین اعلام کرد مقامات شهرک‌ها و شهرهایی که حامی افراد مسلح هستند برکنار خواهند شد . 
انتهای پیام 
لیگ دسته دو فوتبال ؛ تساوی داماش گیلان و استقلال آبی تهران 
رشت - ایرنا - در ادامه رقابت‌های فوتبال لیگ دسته دوم کشور ، دیدار تیم‌های داماش گیلان و استقلال آبی ( ب ) تهران مساوی شد . 
به گزارش خبرنگار ایرنا در این مسابقه که عصر دوشنبه برگزار شد ، دو تیم فوتبال داماش گیلان و استقلال آبی ( ب ) تهران به نتیجه تساوی بدون گل رضایت دادند . 
این مسابقه ، از هفته چهاردهم رقابت‌های فوتبال قهرمانی لیگ دسته دوم باشگاه‌های کشور ، در ورزشگاه شهید عضدی شهر رشت ، در یک هوای سرد زمستانی و در حضور حدود دو هزار تماشاگر برگزار شد . 
در نیمه اول این مسابقه ، تیم فوتبال داماش گیلان برتر از حریف خود ظاهر شد و چند موقعیت مناسب گلزنی نیز بدست آورد اما نتوانست از این فرصت‌ها استفاده کند ؛ البته این تیم در دقیقه 27 توسط شورین بزرگ توانست دروازه تیم استقلال آبی ( ب ) تهران را باز کند اما این گل به دلیل آفساید مردود اعلام شد . 
در نیمه دوم این بازی نیز هر دو تیم فوتبال داماش گیلان و استقلال آبی ( ب ) تهران یک بازی متعادلی را از خود به نمایش گذاشتند و سرانجام این مسابقه با نتیجه تساوی بودن گل خاتمه یافت . 
تا پایان هفته سیزدهم رقابت‌های فوتبال لیگ دسته دوم کشور ، تیم داماش گیلان با کسب 18 امتیاز در رده پنجم و تیم استقلال آبی ( ب ) تهران با کسب 16 امتیاز در مکان نهم جدول گروه خود قرار داشتند . 
تیم فوتبال داماش گیلان به همراه شهرداری فومن دیگر نماینده استان گیلان در رقابت‌های لیگ دسته دوم کشور ، در گروه دوم این مسابقات قرار دارند که با تیم‌های بادران نوین تهران ، شهرداری بندرعباس ، صنعت نفت نوین آبادان ، شهرداری ماهشهر ، پتروکیان شوشتر ، شهرداری کاشان ، استقلال آبی ( ب ) ، شهرداری ارومیه ، شهید کریمی جویبار و آبی‌پوشان اردبیل هم‌گروه هستند . 
در رقابت‌های فوتبال قهرمانی لیگ دسته دوم باشگاه‌های کشور ، 36 تیم حضور دارند که در سه گروه 12 تیمی با هم به رقابت می‌پردازند که در پایان مرحله مقدماتی ، از هر گروه چهار تیم به دور دوم صعود می‌کنند . 
خبرنگار : حسین مجرد * * انتشاردهنده : امیرحسین کبیری 7285/2007 
نماینده کرمانشاه خواستار مهار و کنترل پدیده ریزگردها شد 
به گزارش ایسنا ، قاسم جاسمی در نطق میان دستور خود در جلسه علنی امروز درخواست اجرای کامل قانون امور ایثارگران را مطرح و عنوان کرد : طبق قوانین ایثارگران به خصوص ماده‌واحده مصوب سال 67 و مواد 21 و 27 ، 29 و سایر مواد قانون خدمات‌رسانی به ایثارگران نسبت به اولویت جوانان کرمانشاهی که شامل این قوانین هستند برای ادامه تحصیلات عالی ، استخدام در ارگان‌ها و نهادها اقدام شود . 
او از نوبخت هم خواست طرح معسرین در دستور کار قرار گیرد و افزود : اعتباراتی که به ایثارگران معسر داده‌اند از 600 هزار تومان به 400 هزار تومان کاهش داده‌اند و با حقوق‌های نجومی اشتباه گرفته‌اند . 
جاسمی خطاب به نوبخت گفت : شما نمی‌توانید سر مردم بزرگ ایران را کلاه بگذارید . 
شما در دو سه روز گذشته اعلام کردید توانسته‌ایم دو میلیارد تومان از حقوق‌های نجومی را پس بگیریم . 
پس حقوق‌های ایثارگران که همه چیز خود را دادند چه می‌شود ؟ 
امام خطاب به شما مسئولین فرمود نگذارید پیشکسوتان جهاد و شهادت در پیچ و خم روزگار گرفتار شوند والا به آتش دوزخ الهی گرفتار می‌شوید . 
تا ما فریاد این مردم و نمایندگان مردم هستیم بر اساس رهنمود رهبری " نباید از حقوق‌های نجومی به‌آسانی عبور کرد " . 
اعتماد مردم ضربه فراوانی خورده زیرا مردم و جوانان تحصیل‌کرده دریافت‌های خود را با این حقوق‌ها مقایسه کرده می‌پرسند بر چه اساسی این‌ها کار بزرگی انجام دادند که باید این حقوق‌ها را ببرند ؟ 
نماینده کرمانشاه در بخش دیگری از نطق خود به بیان مشکلات حوزه انتخابیه‌اش پرداخت و عنوان کرد : استان کرمانشاه در طول 8 سال دفاع مقدس ، سینه ستبر ایران و دژ تسخیرناپذیر انقلاب اسلامی بوده است و مردمان شجاع آن با قومیت‌ها و مذاهب مختلف دوشادوش هم با جان و مال خود در راه اسلام و انقلاب و ایران جهاد و جانفشانی نمودند . 
اگر دفاع جانانه و مقاومت دلیرانه آن دیار خصوصا در عملیات مرصاد که با بود و نبود انقلاب گره خوره بود نبود ، چه اتفاق ناگوار و شکننده‌ای می‌افتاد . 
او ادامه داد : پس از پایان جنگ تحمیلی ، مردم استان ما بسیار امیدوار بودند که مقامات و مسوولان در قول و عمل قدردان مجاهدت‌های آنان باشند و به‌سرعت عقب نشینی‌ها ناشی از آن جنگ ویرانگر را با مهیا کردن زیرساخت‌ها و تخصیص بودجه جبران نموده و آنان را از فقر و بیکاری نجات دهند اما متاسفانه تاکنون این حق مسلم اتفاق نیفتاده است . 
جاسمی اضافه کرد : اکنون در استان ما شاخص‌های منفی مانند فقر ، بیکاری جوانان و سایر ناهنجاری‌ها به اوج خود رسیده و پدران و مادران ناتوان و بی‌بضاعت را به غصه و ناراحتی و شرمندگی فروبرده است . 
لذا از ریاست‌جمهور ، معاونین و وزرا توقع داریم همان طور که مردم آن دیار به وعده وعیدهای رئیس جمهور اعتماد کردند و بالاترین رای خود را رئیس جمهور تقدیم نمودند ، نسبت به تامین اعتبار و اجرای کامل سفر رهبری در 20 مهر 90 اقدام عاجل عمل آورند . 
او همچنین خواستار مهار و کنترل پدیده ریزگردها و آموزش مردم و کمک به تجهیز آنان برای حفاظت از سلامت خود در مواجهه با ریزگردها ، موافقت و تقدیم لایحه منطقه ویژه اقتصادی قصرشیرین و منطقه ویژه اورامانات توسط دولت و تصویب آن در مجلس و سپردن تمامی پست‌ها مقامات و مدیریت‌های استانی به دست نیروهای لایق کرمانشاهی بر اساس اصل شایسته‌سالاری شد . 
انتهای پیام 
فارس گزارش می‌دهد . 
حذف تابلوی " به شهر آلومینیوم خوش آمدید " از ابتدای شهر بندرعباس / من اهل شهر آلومینیوم هستم و پدرم از آلومینیوم اخراج شد . 
خبرگزاری فارس : حذف تابلوی کارکنان مجتمع بزرگ آلومینیوم هرمزگان به‌دنبال احقاق حقوق خود هستند و کارگری که سال‌ها چرخه تولید مجتمعی را گردانده است تا به اقتصاد کشور رونق بخشد ، امروز مستوجب احترام است و شایسته است در این هفته مزین به شغل شریفشان ، گره‌ها گشوده شود . 
به گزارش خبرگزاری فارس از بندرعباس ، دو روز پیش شاهد تجمع اعتراض‌آمیز کارکنان مجمع بزرگ آلومینیوم المهدی هرمزآل در غرب شهر بندرعباس بودیم و این اتفاق تلخ و نامبارک به تعطیلی و بسته شدن درب‌های این ابرشرکت توسط کارگران و کارکنان آن انجامید . 
چندی پیش شاهد هشدار اساسی یکی از نمایندگان تهران در مجلس نهم ، پیرامون این موضوع در صحن علنی بهارستان بودیم اما به این هشدار هیچ گونه توجهی نشد و بارها نمایندگان هرمزگان در نطق‌های خود از عواقب این موضوع سخن به میان آوردند اما کجاست گوش‌های شنوا ... 
مشکلاتی که امروز گریبان‌گیر کارگران شده است کاملا قابل‌پیش‌بینی بود اگر کمی به عقب بازگردیم دو تیم فوتبال و والیبال آلومینیوم هرمزگان که سال‌ها نماد این ابرشرکت را با افتخار هرچه تمام‌تر بر سینه داشتند و نام این مجتمع صنعتی را در میادین داخلی و خارجی پرآوازه کردند با چنان بی‌مهری مواجه شدند که به‌واقع اشک تمامی هرمزگانی‌ها در آمد و همه اهالی ورزش به حال این دو تیم گریستند . 
حال پس از خارج ساختن ورزش حرفه‌ای نوبت به اخراج و کسر حقوق و مزایای کارگران رسید . 
تمامی این مشکلات از آنجایی آغاز شد که خریدار شرکت آلومینیوم المهدی هرمزآل پس از موفقیت در حذف تیم‌های ورزشی در جدیدترین اقدام خود اعلام نمود بخشی زیادی از پرسنل این شرکت می‌بایست اخراج شوند و پرسنل باقیمانده نیز از حقوق شرایط سخت و زیان‌آور محیط کار خارج خواهند شد که به‌دنبال این تصمیم ، کارگران این شرکت از روز سه‌شنبه 7 اردیبهشت‌ماه در محل این کارخانه به‌طور گسترده تجمع کردند و درب ورودی این قطب بزرگ آلومینیوم را بستند و خواستار توضیح شفاف مسیولین شرکت در این خصوص شدند . 
این موضوع تا جایی ادامه یافت که فرمانداری بندرعباس وارد عمل شد و فرماندار این شهر ، علی نیکویی معاون سیاسی و اجتماعی خود را به جمع کارگران معترض المهدی هرمزآل فرستاد تا پیامی را به آنها برساند . 
علی نیکویی در جمع معترضان گفت : خواسته‌های کارگران این شرکت در کمیسیون کارگری شهرستان بندرعباس ، شورای تامین استان و شهرستان مطرح شده است و تصمیمات ذیل به صورت یک دستورالعمل لازم‌الاجرا برای هر دو طرف ، خریدار و کارگران این شرکت ابلاغ می‌گردد . 
1 ) برگشت به کار پرسنل اخراجی 2 
) منتفی بودن بحث 4 شیفت و خروج پرسنل از حقوق شرایط سخت و زیان‌آور محیط کار 
معاون سیاسی و اجتماعی فرماندار بندرعباس در ادامه خاطرنشان کرد : مقرر شده است در هفته آینده جلسه‌ای با حضور خریدار شرکت ، نماینده خصوصی‌سازی ، استاندار هرمزگان و اعضای شورای تامین استان برگزار شود و در مورد آینده این شرکت تصمیم مقتضی اتخاذ گردد . 
بندرعباس این قطب بزرگ اقتصادی کشور به شهر آلومینیوم مشهور است . 
چرا کارکنان این منطقه اقتصادی آن هم مجموعه آلومینیوم در مضیقه‌اند ، چرا این مجتمع صنعتی عریض و طویل را به فروش رساندند و به بخش خصوصی واگذار کردند ؟ 
! حال جای این سوال باقی است چرا در ورودی این شهر اقتصادی نوشته‌اند " به بندرعباس شهر آلومینیوم خوش آمدید "؟ ! 
نگذاریم فرزندان این آب و خاک روزی به قضاوت بنشینند و بگویند " من اهل شهر آلومینیوم هستم و پدرم از آلومینیوم اخراج شد " . 
- ------------------------- - گزارش از : علیرضا بهرمن 
عفونت مقاوم به 26 آنتی‌بیوتیک باعث مرگ زن آمریکایی شد 
مقامات بهداشتی آمریکایی می‌گویند یک زن اهل این کشور به علت عفونتی که به همه 26 آنتی‌بیوتیک در دسترس مقاوم بود در گذشته است و به‌این‌ترتیب نگرانی‌های جدیدی درباره ظهور ابرمیکروب‌های خطرناک برانگیخته می‌شود . 
عفونت مقاوم به 26 آنتی‌بیوتیک باعث مرگ زن آمریکایی شد 
دانش پزشکی - همشهری آنلاین : مقامات بهداشتی آمریکایی می‌گویند یک زن اهل این کشور به علت عفونتی که به همه 26 آنتی‌بیوتیک در دسترس مقاوم بود در گذشته است و به‌این‌ترتیب نگرانی‌های جدیدی درباره ظهور ابرمیکروب‌های خطرناک برانگیخته می‌شود . 
به گزارش خبرگزاری فرانسه مرکز کنترل و پیشگیری بیماری‌های آمریکا اعلام کرد این زن که در دهه هفتم زندگی‌اش بود و در ماه سپتامبر در ایالت نوادا درگذشت ، در این اواخر در به علت شکستگی استخوان ران در هند بستری شده بود . 
علت مرگ این زن عفونت خونی به دنبال عفونت با باکتری‌های نادری به‌نام انتروباکتریاسه مقاوم به کارباپنم ( CRE ) بود که به همه آنتی بیوتیک‌ها در دسترس در آمریکا مقاوم است . 
سویه خاصی از باکتری‌های CRE به‌نام کلبسیلا نومنیه از یکی از زخم‌های این بیمار در ماه اوت جدا شده بود . 
هنوز روشن نیست که باکتری آلوده‌کننده این زن چگونه مقاومت به آنتی بیوتیک‌ها را کسب کرده است . 
کارشناسان می‌گویند این زن در طول دو سال گذشته در هند به علت شکستگی استخوان ران و مشکلات مفصل لگن به‌طور مکرر درمان شده بود که آخرین مورد آن در ماه ژوئن 2016 بود . 
هنگامی که این باکتری در نوادا شناسایی شد ، برای پیشگیری انتشار عفونت در بیمارستان ، بیمار در اتاق ایزوله قرار داده شد . 
آزمایش‌های پس از مرگ نشان داد که عفونت این زن ممکن بود به درمان با آنتی‌بیوتیک فوسفومایسین پاسخ دهد اما این دارو در آمریکا به تایید نرسیده است . 
پل هاسکیسون ، پژوهشگر در دانشگاه استراتکلاید در اسکاتلند گفت که چند کشور اروپایی ازجمله بریتانیا مجوز استفاده داخل وریدی فوسفومایسین را در چنین مواردی می‌دهند . 
او گفت : این رویداد مهم است ، زیرا ما شاهد افزایش شمار عفونت‌های با ابرمیکروب‌های مقاوم به داروها هستیم و این مورد یکی از نخستین موارد درباره باکتری کلبسیلا است که هیچ گزینه دارویی در اختیار کارکنان پزشکی نبود . 
سازمان جهانی بهداشت باکتری کلبسیلا نومونیه مقاوم به چند دارو را تهدیدی فوری برای سلامت انسان توصیف کرده است . 
خطر 10 ساله باکتری‌های مقاوم به آنتی‌بیوتیک پیش روی مردم جهان 
نخست وزیر مجارستان پیگیر ممنوعیت ورود 1300 مهاجر 
ویکتور اوریان ، نخست وزیر مجارستان امروز دوشنبه 19 مهر متمم‌های قانون اساسی را با هدف مسدود کردن برنامه اسکان هزار و 300 مهاجر در کشورش به مجمع ملی ارائه خواهد داد . 
نخست وزیر مجارستان پیگیر ممنوعیت ورود 1300 مهاجر 
جهان اروپا - همشهری آنلاین : ویکتور اوریان ، نخست وزیر مجارستان امروز دوشنبه 19 مهر متمم‌های قانون اساسی را با هدف مسدود کردن برنامه اسکان هزار و 300 مهاجر در کشورش به مجمع ملی ارائه خواهد داد . 
این متمم‌ها با هدف بیان کردن عقیده شهروندان مجارستان که از سیاست مهاجرت صفر ویکتور اوربان ، نخست وزیر کشورشان حمایت می‌کنند ، تهیه شده‌اند . 
این در حالی است که تعداد شرکت کنندگان در رفراندوم اسکان مجدد مهاجران اتحادیه اروپا بسیار اندک بود . 
میزان مشارکت در این رفراندوم 38 درصد بود که نسبت به 50 درصد مشارکت لازم برای تایید این رای ، کمتر بود . 
با این حال 3.1 میلیون مجارستانی که رای خود را در این رفراندوم به صندوق‌ها انداختند و 98 درصد از شرکت کنندگان را تشکیل می‌دادند ، گفتند مخالف سیستم اسکان مهاجران هستند . 
به گزارش ایسنا به نقل از خبرگزاری اسپوتنیک ، اوربان و حامیانش برای حفظ فرهنگ و هویت این کشور از ورود هزار و 300 مهاجر و آواره که اتحادیه اروپا قصد دارد آنها را در مجارستان اسکان دهد ، مبارزه می‌کنند . 
در سپتامبر سال 2015 میلادی کمیسیون اروپا برنامه‌ای را برای اسکان 160 هزار مهاجر در سراسر اتحادیه اروپا اعلام کرد که بر مبنای مساحت هر کشور ، جمعیتش و پارامترهای اجتماعی و اقتصادی تهیه شده بود . 
تحقق اقتصاد مقاومتی اصلی‌ترین ماموریت مجلس دهم است 
نماینده ولی‌فقیه در استان مرکزی و امام‌جمعه اراک تحقق اقتصاد مقاومتی را اصلی‌ترین و مهم‌ترین ماموریت مجلس دهم دانست . 
آیت‌الله قربانعلی دری نجف آبادی در گفت‌وگو با خبرنگار خبرگزاری دانشجویان ایران ( ایسنا ) - منطقه مرکزی - با تاکید بر اینکه مجلس دهم باید اقدامات نیمه‌تمام مجلس نهم در راستای تحقق اقتصاد مقاومتی را تکمیل کند ، افزود : با توجه به نامگذاری سال جاری از سوی رهبر معظم انقلاب و تاکید ایشان بر تحقق اقتصاد مقاومتی با اعلام سیاست‌های کلی نظام در این عرصه ، باید شاهد اقدام و عمل جدی مجلس و دولت در این حوزه باشیم . 
وی خواستار پیگیری مجلس آینده در خصوص کارهای بر زمین مانده اقتصادی کشور به منظور رونق اقتصاد و بهبود معیشت مردم شد و تصریح کرد : وضع قوانین جدید به منظور رونق اقتصادی کشور و تحقق سیاست‌های اقتصاد مقاومتی در عرصه‌های گوناگون انتظار مردم از مجلس آینده است . 
امام‌جمعه اراک با تاکید بر عملیاتی کردن فرمان مقام معظم رهبری در خصوص سیاست‌های اقتصاد مقاومتی تصریح کرد : علاوه بر اینکه مسئولان بویژه دولت و مجلس ماموریت اجرا و نظارت بر حسن اجرای این سیاست‌ها را بر عهده دارند ، مردم نیز باید با مدیریت مصرف و اجرای سیاست‌های کلی اصلاح الگوی مصرف و ترویج مصرف کالاهای داخلی همراه با برنامه‌ریزی برای ارتقای کیفیت و رقابت‌پذیری در تولید ، مشارکت جدی داشته باشند . 
وی افزایش بهره‌وری را از مولفه‌های اصلی تحقق اقتصاد مقاومتی دانست و تصریح کرد : افزایش صادرات و اجرای طرح‌های زیربنایی کمک بسزایی به افزایش بهره‌وری و ایجاد اشتغال مولد خواهد کرد . 
آیت‌الله دری نجف آبادی استان مرکزی را یک استان صنعتی و کشاورزی دانست و از منتخبین مردم در مجلس دهم خواست تا با برنامه‌ریزی و وضع قوانین کارساز تدبیری کنند تا صنایع این استان از ظرفیت حدود 40 درصدی به نزدیک 100 درصدی برسند . 
وی تحقق اقتصاد مقاومتی را موجب افزایش تولید ملی ، اشتغال‌زایی ، رفاه عمومی و کاهش فساد و از بین بردن اختلاف طبقانی دانست و تصریح کرد : مجلس آینده باید اصلی‌ترین اولویت خویش را این موضوع قرار دهد . 
وی همچنین بر حل مشکلات جامعه کارگری استان مرکزی که بخش زیادی از جمعیت استان را در برگرفته است تاکید کرد و افزود : حل مشکلات جامعه کارگری نیز از اهداف مدنظر در اقتصاد مقاومتی است و کارگران در خط مقدم تحقق اقتصاد مقاومتی قرار دارند ، از این رو مجلس آینده باید برای برطرف کردن مشکلات آنان و برآوردن مطالبات جامعه کارگری برنامه داشته باشد . 
انتهای پیام 
قطع سهمیه سوخت خودروهای سنگین فاقد بیمه شخص ثالث 
معاون ستاد مدیریت حمل و نقل و سوخت از قطع سهمیه خودروهای سنگین فاقد بیمه شخص ثالث خبر داد و افزود : سهمیه این خودروها قطع و یا به حداقل کاهش می‌یابد . 
سیدمحمد مهدی پیغمرزاده در گفت‌وگو با خبرنگار « شهری » ایسنا ، افزود : مبنای این تصمیم‌گیری مصوبات سال‌های گذشته دولت بوده که در آن تصریح شده است خودروهای فاقد بیمه شخص ثالث نمی‌توانند از سوخت سهمیه‌ای استفاده کنند . 
وی افزود : علاوه بر مصوبات دولت ، نمایندگان مجلس نیز در قانون بیمه شخص ثالث که اخیرا مصوب شد ، ستاد مدیریت سوخت را مکلف کردند تا از صدور کارت سوخت برای خودروهای فاقد بیمه ثالث جلوگیری نماید . 
معاون ستاد مدیریت حمل و نقل و سوخت به بررسی‌های انجام شده در خصوص خودروهای فاقد بیمه شخص ثالث اشاره کرد و افزود : بر اساس گژارشات واصله ، بخشی از خودروهایی که سوخت قاچاق می‌کنند ، به اینصورت است که خودرو متوقف بوده و فعالیتی ندارد و از طریق اجاره کارت سوخت و ارسال به مناطق مرزی ، کسب درآمد نامشروع می‌کنند و لذا این خودروها انگیزه و ضرورتی برای بیمه کردن خودرو ندارند چراکه اصلا ترددی انجام نمی‌دهند . 
پیغمبرزاده تاکید کرد : بر اساس قانون ، خودروی فاقد بیمه ، اجازه تردد ندارد و هیچگونه خدماتی نیز به آن تعلق نمی‌گیرد . 
وی ادامه داد : برنامه‌ریزی‌ها و اقدامات کارشناسی برای اجرای این طرح از حدود یک سال قبل آغاز و اطلاعات خودروهایی که بیمه شخص ثالث ندارند با همکاری بیمه مرکزی و نیروی انتظامی احصا و به ستاد مدیریت حمل و نقل سوخت اعلام شد و ستاد نیز با هماهنگی شرکت پخش فرآورده‌های نفتی ، سهمیه سوخت آنها را حداکثر تا دوماه آینده قطع خواهد کرد . 
معاون ستاد مدیریت حمل و نقل و سوخت درخصوص آخرین آمار خودروهای سنگین فاقد بیمه شخص ثالث گفت : حدود 50 هزار خودروی سنگین شناسایی شده که در سال 94 فاقد بیمه شخص ثالث بوده‌اند . 
پیغمبرزاده در پاسخ به سوالی مبنی بر اینکه آیا کارت سوخت خودروهای سنگین فاقد بیمه شخص ثالث ابطال خواهد شد ؟ 
گفت : با توجه به اینکه در بخش نفت گاز ، سیستم تخصیص سوخت به صورت آنلاین است ، نیازی به ابطال کارت سوخت نبست و این کار به صورت سیستمی و نرم‌افزاری انجام می‌شود . 
بدیهی است پس از بیمه کردن خودرو ، با برنامه‌ریزی و هماهنگی صورت‌گرفته ، سهمیه آنها بار دیگر برقرار خواهد شد . 
معاون ستاد مدیریت حمل و نقل و سوخت درخصوص زمان اجرای این طرح گفت : ظرف یک الی دو ماه آینده این طرح اجرایی خواهد شد و مناسب است افرادی که خودروی آنها فاقد بیمه است در اسرع وقت خودروی خود را بیمه کنند تا سهمیه نفت گاز آنها قطع نشود . 
انتهای پیام 
بایدها و نبایدهای آنژیوگرافی چیست ؟ 
یک فوق‌تخصص جراحی عروق گفت : در چند روز اول پس از انجام عمل آنژیوگرافی باید از بلندکردن اجسام سنگین خودداری شود . 
دکتر " مهرداد واحدیان " در گفت‌وگو با ایسنا ، در رابطه با نکات آموزشی در مورد آنژیوگرافی اظهار کرد : درواقع آنژیوگرافی روشی است که برای تشخیص بیماری‌های انسدادی عروق ، به خصوص عروق خون‌رسان قلب استفاده می شود . 
وی افزود : در این روش تشخیصی ، با تزریق ماده حاجب با استفاده از لوله‌های نازک مخصوص و به‌کارگیری اشعه ایکس ، مشاهده جریان خون و گرفتگی رگ‌های قلب و اندام‌ها امکان‌پذیر می‌شود . 
واحدیان به اقدامات لازم قبل از آنژیوگرافی اشاره و بیان کرد : شب قبل از آنژیوگرافی باید از ساعت 12 شب چیزی خورده نشود ، همچنین تخلیه مثانه قبل از رفتن به آنژیوگرافی لازم است . 
این فوق‌تخصص جراحی عروق یادآور شد : ممکن است بیمار حین عمل ، احساس گرما یا تهوع داشته باشد که این به علت تزریق ماده حاجب است و اگر بیمار در ناحیه سینه‌درد دارد باید حتما گزارش شود . 
واحدیان همچنین گفت : بعد از انجام آنژیوگرافی بیمار باید هشت ساعت بی‌حرکت در تخت بماند تا دچار خونریزی نشود ، اما بعد از شش ساعت می‌تواند پاهای خود را در تخت تکان دهد . 
عضو دانشگاه علوم پزشکی کرمان به وضعیت بیمار حین آنژیوگرافی نیز اشاره کرد و افزود : بیمار روی تخت راحت و آرام دراز کشیده و یک ماده بی‌حس‌کننده موضعی در کشاله ران وی تزریق می‌شود ، در این حالت هیچ دردی احساس نشده و پزشک کار خود را انجام می‌دهد . 
وی تصریح کرد : پزشک یک لوله سیمی بسیار نازک را از کشاله ران وارد شریان‌های بدن بیمار می‌کند تا زمانیکه این لوله سیمی نازک به رگ‌های قلب برسد ، سپس ماده حاجب جهت واضح‌تر شدن عکس‌ها به داخل لوله تزریق می‌شود . 
واحدیان ادامه داد : بعد از آن از مسیر سیم عکس گرفته می‌شود تا مشخص شود که رنگ چگونه در طول رگ منتشر می‌شود و به‌این‌ترتیب اگر در عروق قلب و یا اندام‌ها گرفتگی وجود داشته باشد ، می‌توان آن را تشخیص داد ، پس از آن لوله به‌آرامی از محل خارج شده و با اعمال فشار ، محل ورود آن بسته می‌شود . 
این فوق‌تخصص جراحی عروق در مورد ماده حاجب گفت : این ماده رنگی معمولا از جنس ید است و برای بدن ضرری ندارد ، مگر اینکه فرد بیماری کلیوی یا سابقه حساسیت داشته باشد . 
بعد از آنژیوگرافی ماده حاجب بدون هیچ مشکلی از طریق کلیه‌ها توسط ادرار دفع می‌شود . 
وی در مورد مرحله بعد از آنژیوگرافی هم اظهار کرد : بعد از آنژیوگرافی محل عمل در ناحیه کشاله ران توسط گاز استریل پانسمان شده و کیسه شن ( به مدت دو الی چهار ساعت ، بسته به شرایط انجام آنژیوگرافی ) بالای محل عمل قرار می‌گیرد تا خونریزی کاملا قطع شود و پس از اتمام عمل نیز بیمار باید به مدتشش تا هشت ساعت کاملا استراحت کند تا احتمال خونریزی مجدد بر اثر حرکت از بین برود . 
واحدیان یادآور شد : بعد از آنژیوگرافی هر زمان که بیمار وارد بخش شود به مدت یک ساعت باید از خوردن خودداری کند ، اما بعد از یک ساعت اگر بیمار به‌راحتی بتواند آب دهان خود را قورت دهد و می‌تواند از مواد آبکی استفاده کرده و اگر مشکلی وجود نداشته باشد خوردن مواد دیگر را آغاز کند . 
وی سپس به مراقبت‌های لازم بعد از آنژیوگرافی هم اشاره کرد و افزود : از بلندکردن اجسام سنگین در چند روز اول پس از انجام عمل ، افزایش مصرف آب و مایعات در طی دو روز پس از انجام آنژیوگرافی و عدم استفاده از وان حمام در طی دو روز پس از انجام آزمایش ( معمولا دوش گرفتن پس از 24 ساعت اشکالی ندارد ) خودداری شود . 
این فوق‌تخصص جراحی عروق در پایان خاطرنشان کرد : در صورت مشاهده علائمی همچون احساس گرمی در محل آنژیوگرافی که می‌تواند دلیل خونریزی باشد ، احساس سردی و گزگز در پای مربوطه ، احساس سردی و بی‌حالی و اگر در هنگام خوردن ، حالت تهوع به بیمار دست دهد ، باید حتما پرستار بخش در جریان قرار گیرد . 
راهنمای خرید لوازم بلور و کریستال 
با توجه به محبوبیت ظروف کریستال مطالب کلیدی راجع به نحوه انتخاب اشاره می‌شود به گزارش خبرنگار نبض بازار گروه اقتصادی باشگاه خبرنگاران جوان ، براساس بررسی‌های انجام شده کریستال چک و لاروس ایتالیا در زمره باکیفیت‌ترین انواع کریستال قرار دارند و کریستال مارک والتر و بوهمیای آلمان ، آرکروک فرانسه ، سوگای ژاپن ، آر سی آر ایتالیا ، تویوی ژاپن ، جی جی سی و ناخمن آلمان از‌جمله مارک‌های مطرح بازار کریستال به شمار می‌آیند . 
ظروف کریستال از قیمت بالایی برخوردارند ، از این رو هنگام خرید این ظروف لازم است که بودجه خوبی برای آن کنار گذاشته شود . 
نکاتی برای خرید ظروف و اشیای بلور و کریستال 
1 . ابتدا در مورد شرکت‌های مختلف تولیدکننده کریستال و محصولات تولیدی مختلف آنها در بازار تحقیق کنید . 
2 . برخی ظروف کریستال قیمت‌های بالایی دارند و البته بسته به مدلی که شما انتخاب می‌کنید ، قیمت‌های آنها متغیر هستند . 
قبل از خرید باید به این فکر کنید که تا چه حد می‌خواهید روی خرید یک ظرف کریستال هزینه کنید . 
3 . پیش از خرید ، نگاهی به محصولات مختلف موجود در بازار داشته باشید . 
این کار را می‌توانید با رفتن به مراکز فروش مختلف و یا مراجعه به وب‌سایت شرکت‌های تولیدکننده انجام دهید . 
4 . به اصل یا تقلبی بودن ظروف توجه کنید . 
برخی مدل‌های تقلبی ظروف کریستال در بازار وجود دارد که با کیفیت پایین تولید شده و با قیمت انواع اصلی به فروش می‌رسد . 
5 . برای تشخیص شیشه و بلور با کیفیت بالا باید فاکتورهای زیادی را در نظر داشت ، مانند ظاهر جنس و نحوه بسته‌بندی آن ، شیشه و بلور تولیدی نباید رنگ مات داشته و دارای حباب باشد . 
شیشه و بلور وقتی دارای رنگ سفید یا به‌اصطلاح بی‌رنگ باشد نشان‌دهنده کیفیت خوب آن است . 
6 . در مورد ظروف و اشیای طلا یا نقره‌کوب دقت زیادی داشته باشید ؛ زیرا ممکن است برخی از فروشندگان در مورد میزان طلا یا نقره به کار رفته در ظرف مورد نظر اطلاعات درست به خریدار ارائه نکنند یا اینکه ممکن است عیار طلا یا نقره‌ای را که روی کریستال به کار رفته است ، زیاد اعلام کنند . 
7 . هنگام خرید ظروف رنگی حتما به یکنواختی رنگ در قسمت‌های گوناگون ظرف دقت کنید . 
8 . قبل از خرید به خوبی ظروف و اشیا را بررسی کنید تا کجی ، لب پریدگی و ..‌. نداشته باشد . 
9 . قیمت را از چند فروشگاه بپرسید . 
کالا را در بسته‌بندی صحیح و مطمئن از فروشنده تحویل بگیرید ؛ زیرا زمانی که کالا از فروشگاه خارج شد مسوولیت آن با شماست ، نه با فروشنده . 
10 . حتما هنگام خرید فاکتور را از فروشنده را دریافت کنید . 
برخی از برندها نیز برای محصولات خود خدمات پس از فروش یا گارانتی درنظر گرفته‌اند که می‌توانید از این خدمات نیز استفاده کنید . 
انتهای پیام / 
به همت ایران و در آستانه عید قربان مسابقات فوتسال جام دوستی بین ملل در اندونزی برگزار می‌شود کوالالامپور ایرنا نخستین دوره مسابقات فوتسال جام دوستی هفته آینده با هدف تحکیم دوستی و مودت بین ملل هفته آینده به همت رایزنی فرهنگی سفارت جمهوری اسلامی ایران در اندونزی میان ملل مختلف در جاکارتا برگزار می‌شود . 
به گزارش ایرنا ، این مسابقات روز شنبه در آستانه عید بزرگ قربان برگزار می‌شود . 
این مسابقات با استقبال گرم دولت اندونزی ، سفارتخانه‌های کشورهای مختلف ، رسانه‌های ملی و خصوصی و همچنین سازمان‌های اسلامی و مردمی اندونزی همراه شده است . 
24 تیم از‌جمله تیم‌های فوتسال دفتر معاون رییس جمهوری اندونزی ، وزارت امورخارجه ، دبیرخانه دولت ، وزارت آموزش و فرهنگ ، مجلس نمایندگان اندونزی ، سازمان اسلامی نهضت‌العلما ، سازمان اسلامی محمدیه ، خبرگزاری رسمی اندونزی ، روزنامه کمپاس ، روزنامه مدیا اندونزی ، شبکه تلویزیونی خبری مترو و شبکه تلویزیونی ' ای. ان. تی وی ' در این دوره از مسابقات شرکت می‌کنند . 
تیم‌های فوتسال دبیرخانه اتحادیه آ. سه. آن ؛ سفارتخانه کشورهای دانمارک ، روسیه ، جمهوری آذربایجان ، هند ، کلمبیا ، برونئی ، سریلانکا ، ایتالیا و . 
. 
. 
نیز برای شرکت در نخستین دوره مسابقات فوتسال جام دوستی بین ملل اعلام آمادگی کرده‌اند . 
این مسابقات به صورت حذفی برگزار می‌شود و هدایای ارزنده به تیم‌های اول تا سوم تعلق می‌گیرد . 
ایرانیان مقیم اندونزی نیز در قالب دو تیم در این دوره از مسابقات شرکت می‌کنند .' ولی‌الله محمدی ' سفیر کشورمان در اندونزی به همراه تعدادی از مقامات دولت اندونزی و همچنین سفرای کشورهای مختلف در آیین گشایش این مسابقات حضور می‌یابند . 
آساق * * 1611 
پیشنهاد چینی‌ها به زلاتان چند میلیون یورو است ؟ 
دولت چین قصد دارد با پرداخت 75 میلیون یورو در سال زلاتان ابراهیموویچ را در سال‌های پایانی فوتبالش به این کشور آسیایی ببرد . 
به گزارش ایسنا و به نقل از گلوبوی برزیل ، زلاتان ابراهیموویچ 32 ساله در تیم‌های مطرحی چون میلان ، یوونتوس ، بارسلونا ، اینتر و پاری سن ژرمن بازی کرده است و اکنون در سال‌های پایانی فعالیت فوتبالی خود به سر می‌برد . 
او چندی پیش اعلام کرد این فصل به احتمال زیاد آخرین فصل حضور او در پاریس است و همین اظهارنظر باعث شد تا خیلی از تیم‌ها به جذب این بازیکن علاقه‌مند شوند . 
تیم‌های سوپرلیگ چین که امسال در نقل و انتقالات خود خریدهای گرانقیمتی داشتند ، اینبار قصد دارند به سراغ زلاتان ابراهیموویچ بروند و این بازیکن را به خدمت بگیرند . 
به همین خاطر دولت چین قصد دارد خود 75 میلیون یورو هزینه به خدمت گرفتن زلاتان را پرداخت کند تا این بازیکن در تابستان راهی این کشور آسیایی شود . 
دولت چین با پرداخت وام‌های کلان و کمک‌های مالی به باشگاه‌های این کشور سعی در بر سر زبان انداختن لیگ چین در جهان دارد و همین باعث شده است تا از طریق حق پخش تلویزیونی و اسپانسرهای معروف بتوانند درآمد کلانی داشته باشند . 
به همین خاطر هر‌چند تیم‌هایی چون آرسنال و منچستریونایتد نیز به جذب ابراهیموویچ علاقه نشان دادند ولی باید ببینیم زلاتان از سود کلانی که از لیگ چین نصیبش خواهد شد چشم خواهد بست و به لیگ برتر می‌رود یا سالهای آخر فوتبالش را در این کشور آسیایی خواهد گذراند . 
انتهای پیام 
فردین خلعتبری مهمان « سفید » می‌شود 
برنامه « سفید » چهارشنبه‌شب میزبان فردین خلعتبری ، آهنگساز و تنظیم‌کننده کشورمان است . 
سعید بشیری تهیه‌کننده برنامه « سفید » در خصوص مهمان این هفته برنامه در گفتگو با خبرنگار حوزه رادیو تلویزیون گروه فرهنگی باشگاه خبرنگاران جوان ؛ گفت : فردین خلعتبری روز چهارشنبه هجدهم فروردین مهمان برنامه « سفید » است . 
این برنامه به بحث درباره موسیقی فیلم اختصاص دارد و در طول برنامه شاهد قطعاتی از موسیقی فیلم‌های خاطره‌انگیز برای علاقه‌مندان سینما خواهیم بود . 
بشیری افزود : فردین خلعتبری تاکنون برای فیلم‌ها و مجموعه‌های تلویزیونی بسیاری آهنگسازی کرده است . 
از‌جمله این فیلم‌ها می‌توان به « اتوبوس شب » ، « پرتقال خونی » ، « گل یخ » و « به رنگ ارغوان » اشاره کرد . 
وی ادامه داد : همچنین وی برای مجموعه‌های « شب دهم » ، « مدار صفردرجه » ، « شاهگوش » و « دندون‌طلا » آهنگسازی کرده است . 
وی بیان کرد : اجرای برنامه « سفید » به عهده میلاد اسلام‌زاده است که سال‌ها سابقه حضور در برنامه‌های فرهنگی رادیو را دارد . 
همچنین هر شب یک کارشناس و مجری در هر رشته در خصوص موضوع برنامه صحبت می‌کند . 
به طوری که شنبه‌ها بحث معماری به کارشناسی امیر محمدخانی استاد دانشگاه و رئیس بنیاد معماری انقلاب اسلامی را پی می‌گیریم . 
یکشنبه شب‌ها هنرهای تجسمی به کارشناسی دکتر محمدرضا شریف‌زاده عکاس و رئیس دانشکده هنر و معماری پیگیری می‌شود . 
دوشنبه‌شب با امیر محمد دهستانی منتقد ، کارگردان انیمیشن و استاد دانشگاه در خصوص تاریخچه انیمیشن گفتگو می‌کنیم . 
سه‌شنبه‌شب در بحث هنرهای نمایشی با حضور دکتر سعید اطلسی و چهارشنبه‌ها از ایده تا اجرا با مسئولان و کارگردانان و هنرمندان در خصوص کارهای آن‌ها صحبت می‌کنیم . 
« سفید » به تهیه‌کنندگی سعید بشیری و داوود آجرلو هر شب ساعت 23 از شبکه آموزش سیما پخش می‌شود . 
انتهای پیام / 
پورکیانی : هیچ نظری در مورد محل برگزاری بازی با استقلال اهواز نداریم 
قائم مقام باشگاه استقلال خوزستان گفت : در مورد محل برگزاری بازی با استقلال اهواز هیچ نظری نداریم و میزبان هر زمین را که معرفی کند در آن بازی می‌کنیم . 
به گزارش خبرگزاری فارس ، استقلال خوزستان و استقلال اهواز روز جمعه در چارچوب هفته بیست و پنجم لیگ برتر فوتبال ایران به مصاف یکدیگر می‌روند . 
مکان برگزاری این بازی هنوز معلوم نیست و اینطور که مسئولان استقلال اهواز در مصاحبه‌های خود اعلام کردند احتمال دارد با تصمیم مسئولان بازی به ورزشگاه غدیر اهواز برگزار شود . 
مسئولان استقلال اهواز از همین حالا اعلام کردند که مخالف هرگونه تغییر در محل برگزاری بازی هستند . 
در همین رابطه علی پورکیانی در گفت‌وگو با خبرنگار ورزشی خبرگزاری فارس ، در مورد بحث تغییر محل برگزاری بازی از ورزشگاه تختی به غدیر اهواز گفت : در این ارتباط ما هیچ اظهار نظری نمی‌کنیم و نظری نداریم . 
استقلال اهواز میزبان بازی است و تیم میزبانی هر زمینی را که اعلام کند و مورد تائید مسئولان باشد ما در آن بازی می‌کنیم . 
انتهای پیام / ا 
لیلاز : واکنش بازار به پیروزی ترامپ هیجانی است 
یک اقتصاددان با بیان اینکه پیروزی ترامپ خطری برای توافق هسته‌ای و قرارداد خرید هواپیماهای جدید ندارد ، گفت : آمریکا تنها تصمیم‌گیرنده برای توافق هسته‌ای نیست و سرمایه داران امریکایی به دنبال فروش هواپیما به ایران هستند . 
سعید لیلاز در گفت‌وگو با ایلنا ، درباره تاثیر پیروزی ترامپ در انتخابات ریاست جمهوری امریکا بر برجام و خرید هواپیماهای جدید ، گفت : معتقدم پس از پیروزی ترامپ در انتخابات ریاست جمهوری آمریکا تلاطم‌هایی در موضوع لغو تحریم‌ها و خرید هواپیما از بویینگ و ایرباس اتفاق می‌افتد اما شاهد تحولات و رخدادهای استراتژیکی نخواهیم بود . 
او با بیان اینکه در روابط ایران و امریکا مساله توافق هسته‌ای ، مساله پیچیده‌ای است و دستگاه‌های امنیتی ایران و آمریکا به این توافق رسیده‌اند ، ادامه داد : در موضوع توافق‌های هسته‌ای و برجام ، تمام دنیا دخیل هستند و مشارکت دارند بنابراین نه امریکا می‌تواند به‌تنهایی درباره برجام تصمیم بگیرد و نه آقای ترامپ . 
ضمن اینکه این توافق به زیان آمریکا هم نبوده که با اعلام نتیجه انتخابات ریاست جمهوری آمریکا ، این توافق لغو شود . 
لیلاز در پاسخ به این سوال که با توجه به اینکه جمهوری خواهان پیروز انتخابات سنای آمریکا شدند و ترامپ هم پیروز انتخابات ریاست جمهوری ، قرارداد خرید هواپیماهای جدید چه سرنوشتی خواهد داشت ؟ 
گفت : تا تاریخ بیستم ژانویه که اتفاقی نخواهد افتاد و تا آن زمان تغییری را در سیاست‌های آمریکا از لحاظ قانونی و حقوقی نخواهیم دید . 
بعد از بیستم ژانویه هم نمی‌دانیم که تصمیم عملیاتی دولت جدید آمریکا چه خواهد بوداین اقتصاددان با بیان اینکه معتقدم با بر سر کار آمدن دولت ترامپ هم به‌طور کلی خطر عمده‌ای توافق هسته‌ای و قرارداد خرید هواپیما را تهدید نمی‌کند ، ادامه داد : قرارداد خرید هواپیماهای جدید هم می‌تواند انجام شود ، چراکه خود سرمایه داران بزرگ امریکایی که فروشنده هواپیما هستند به کاخ سفید فشار می‌آورند تا این معامله انجام شود و سفارش‌ها رابه ایران تحویل دهند . 
وی در درباره وضعیت بازارهای ایران و واکنش منفی آنها به پیروزی ترامپ گفت : آسمان به زمین نیامده است . 
واکنش بازارهایی مانند بورس ، طلا و . 
. 
. 
به نتیجه انتخابات ریاست جمهوری آمریکا ناشی از هیجانات روانی دربازار است و اهمیت استراتژیک ندارد . 
در بازارهای ایران در کوتاه‌مدت شاهد تلاطم‌هایی خواهیم بود اما در میان‌مدت همه چیز به روند قبلی خود باز می‌گردد و این واکنش بازار بورس و سایر بازارها جای نگرانی ندارد . 
مرگ دو کارگر با سقوط در مخزن روغن سوخته 
دو کارگر یکی از کارگاه‌های شهرستان تفت استان یزد در حالی به دلیل سقوط در مخزن روغن سوخته‌جان خود را از دست دادند که دو کارگر دیگر نیز هنگام تلاش برای نجات آنها مصدوم شدند . 
بهه گزارش اعتماد ، مدیرکل مرکز مدیریت بحران استانداری یزد گفت : ظهر شنبه از یک کارگاه در شهرستان تفت برای امداد رسانی با آتش نشانی و هلال احمر تماس گرفته شد . 
یکی از کارگران تصفیه روغن سوخته ، هنگام انتقال لوله مخزن روغن به علت لغزندگی محل استقرار به داخل مخزن سقوط‌کرده و سه نفر دیگر برای کمک به او داخل مخزن شده بودند که خود آنها هم به علت گازگرفتگی توانایی خروج از مخزن را پیدا نمی‌کنند . 
هادی هادی نسب افزود : با کمک‌های نیروهای هلال احمر و آتش نشانی کارگران از داخل مخزن به بیرون انتقال یافتند اما دو نفر از آنها جان خود را از دست دادند و دو نفر دیگر برای درمان به بیمارستان مهریز منتقل شدند . 
البته نجات کارگران با وجود حضور سریع نیروهای آتش نشانی و هلال احمر ، به علت نداشتن تجهیزات امداد تخصصی ، با دشواری همراه شده بود . 
هادی نسب علت مرگ دو کارگر را سهل‌انگاری و کوتاهی مجموعه کارگاه در ایمن‌سازی محل کار و تاخیر در اعلام نیاز به امداد اعلام کرد و گفت : اگر به‌موقع از سوی کارگاه برای نجات کارگران تماس گرفته می‌شد ، نجات دو جانباخته این حادثه هم امکان‌پذیر بود . 
ضمن‌اینکه این کارگاه که در زمینه تصفیه روغن سوخته فعالیت می‌کند از امکانات ایمنی لازم برخوردار نیست . 
نیم‌نگاهی به عملکرد کمیسیون فرهنگی مجلس شورای اسلامی در دوره نهم ، نشان می‌دهد نمی‌توان انتظار اثرگذاری جدی این کمیسیون در مجلس دهم را نیز با همان مدیریت پیشین داشت . 
به همین دلیل ، انتظار می‌رود ، چهره‌های تازه‌ای که به این کمیسیون پیوسته‌اند ، عنان امور را به دست گیرند و این کمیسیون مهم از حالت انفعال خارج شود . 
به گزارش « تابناک » ، کمیسیون فرهنگی مجلس شورای اسلامی در دوره‌های پیشین مجلس شورای اسلامی ، فراز و نشیب‌های فراوانی را پشت سر گذاشته ، ولی با وجود برخورداری از اهرم قدرتمند قانون‌گذاری ، نتوانسته نقش موثری در تحولات فرهنگی داشته باشد و اتفاقا شاید یکی از مهم‌ترین دلایل وضعیت فرهنگ در این دوران ، بی عملی کمیسیون فرهنگی در دوره‌های پیشین است . 
این بی‌عملی به‌منزله عدم انجام هیچ فعالیتی نیست و اعضای این کمیسیون در دوره‌های پیشین فعالیت‌های نظارتی سطحی نسبت به حوزه فرهنگ داشته‌اند و قوانین نه‌چندان کارآمدی نیز تصویب کرده‌اند ؛ اما خروجی موثر نداشته‌اند که امروز بتوان یکی از اتفاقات فوق‌العاده در حوزه فرهنگ را منتسب به مقررات یا شیوه نظارتی آنها دانست . 
این کم‌اثری در دوره پیشین نیز مشهود بود و هرچند برخی نظارت‌های نامتعارف در دوره پیشین غیرمستقیم منجر به ایجاد تنش‌هایی میان سینماگران و اعضای کمیسیون فرهنگی مجلس شد ، در عین حال هیچ اتفاق مثبتی در کمیسیون فرهنگی نهمین دوره مجلس شورای اسلامی رقم نخورد که امروز بتوان به عنوان دستاورد چهار سال قانون‌گذاری اعضای آن فراکسیون مورد تقدیر قرار داد . 
حتی یک طرح تاثیرگذار بر سرنوشت فرهنگ این مملکت در چهار سال اخیر توسط اعضای کمیسیون فرهنگی تنظیم و تصویب نشد . 
بدین‌سان شاید بتوان کمیسیون فرهنگی مجلس پیشین را نسبت به عملکرد همین کمیسیون در مجالس هشتم و هفتم نیز ضعیف‌تر دانست . 
شاید یکی از دلایلی که نمایندگان رغبت به عضویت این کمیسیون نداشتند ، همان نمای بیرونی است که در چهار سال اخیر از کمیسیون فرهنگی شکل‌گرفته است . 
البته در دوره پیشین ، اعضایی نیز در این کمیسیون حضور داشتند که به واسطه قرار داشتن در اقلیت ، نتوانسته تاثیرگذاری داشته باشند و بر جو کلی و بی‌اثر کمیسیون ، تاثیر مثبتی بگذارند ؛ اما اکنون ترکیب کمیسیون دستخوش تغییر جدی شده و قریب‌به‌اتفاق اعضای این کمیسیون در مجلس پیشین ، اساسا به مجلس دهم راه نیافتند . 
در چنین شرایطی انتظار می‌رود برای کارآمدی کمیسیون فرهنگی مجلس دهم ، چهره‌هایی مدیریت این کمیسیون را به دست بگیرند که نگاهی متفاوت نسبت به رییس پیشین این کمیسیون داشته باشند و لااقل بتوانند این کمیسیون خنثی را به یک اثرگذاری حداقلی برسانند . 
انتظار می‌رود ، اعضای کمیسیون فرهنگی ، نقشی پررنگ‌تر از تماشای تیاتر ، کنسرت‌های موسیقی و فیلم‌های سینمایی و همچنین شرکت در جلسات مشترک با مجموعه‌های فرهنگی داشته باشند و بتوانند به نقش قانون‌گذاری‌شان برای این حوزه حساس عمل کنند ؛ حوزه‌ای که به شدت از فقر قانون رنج می‌برد و نبود قوانین مصوب مجلس ، برخی از امور ساده فرهنگی را نیز در بسیاری از مقاطع به چالش می‌کشد . 
حداقل ماموریت قانون‌گذاری قابل‌تصور برای چنین کمیسیونی ، تنظیم قوانین برای حضور قانونمند فرهنگ در حوزه‌های مختلف همچون تشکیل نظام صنفی سینما ، نظام صنفی موسیقی و ... همچون سایر حرفه هاست تا دست‌کم این حوزه‌های مهم ، به عنوان یک جریان صنفی نظیر پزشکان ، مهندسان و ... که هر یک نظام صنفی مصوب مجلس را دارند ، به رسمیت شناخته شوند و حقوق صنفی‌شان نه از طریق تعاملات بین سازمان‌ها ، بلکه از طریق مصوبه مجلس تصویب و تصریح شده باشد . 
نگارش قانون برای تعیین سازوکارهای قانونی تصمیمات فرهنگی و جرایم حوزه فرهنگ نظیر نوع متولی‌گری اکران فیلم‌ها ، اجرای کنسرت‌ها و تیاترها و ... که قوانین مستحکمی ندارد یا تعیین جریمه‌های مالی بسیار سنگین برای نقض کپی‌رایت محصولات فرهنگی ایرانی از‌جمله دیگر قانون‌گذاری‌های مورد انتظار در طول عمر این کمیسیون می‌تواند باشد . 
تصویب قوانین الزام‌آور برای کمک‌های فرهنگی از طریق معافیت‌های « شفاف » مالیاتی ، حذف کامل تعرفه واردات برخی اقلام ضروری مصرفی همچون وسایل فیلمبرداری صنعتی و حرفه‌ای ، دستگاه‌های خاص تدوین ، دستگاه‌های خاص چاپ روزنامه و ارایه تسهیلات بلندمدت با سود اندک به صنوف فعال در این حوزه اعم از سینماگران ، اهالی موسیقی ، اهالی « تالیف و نشر » و اصحاب مطبوعات در چارچوب قانون و متکی بر یک شیوه قانونی و نه رانتی ، می‌تواند از دیگر تلاش‌های کمیسیون فرهنگی مجلس دهم برای قانونمند کردن حوزه فرهنگ تلقی شود . 
کودتا در ترکیه ؛ ارتش هنوز بازیگری تاثیرگذار است 
تهران - ایرنا - روزنامه جام‌جم در شماره یکشنبه 27 تیر در یادداشتی ، آورد : در بررسی و تحلیل کودتا در ترکیه ، موضوعات متعددی مطرح شده است . 
در ادامه این یادداشت که به قلم سیامک کاکایی کارشناس مسائل خاورمیانه منتشر شده است ، می‌خوانیم : در رابطه با زمینه‌های بروز این رویداد ، دیدگاه اول که توسط دولت عنوان می‌شود بر این مبنا استوار است که کودتا را ناشی از دخالت « جماعت خدمت » وابسته به عبد‌الله گولن می‌داند و به شورش علیه روند دموکراسی در کشور معتقد است . 
این نظر توسط شخص رجب طیب اردوغان ، رئیس جمهور ترکیه مطرح و تسری داده می‌شود . 
دیدگاه دوم که توسط کارشناسان مطرح می‌شود ، کودتا را نتیجه اعمال سیاست‌های چند‌ساله اردوغان در طول زمامداری خود در رابطه با ارتش ارزیابی می‌کنند که باعث شکل‌گیری و رشد نارضایتی‌های ساختاری در بدنه این نهاد نظامی شده است و این نارضایتی‌ها در این نقطه نمود پیدا کرد ، اما از منظر دیگر هم می‌توان به این کودتا نگریست به این صورت که بسیاری از کارشناسان و تحلیلگران معتقدند که دیگر زمانه کودتا و به نتیجه رسیدن آن در این کشور به سر آمده و دیگر بخت و اقبال با کودتاگران همراه نیست . 
از دیگر ویژگی‌های اساسی و ساختاری کودتای جمعه‌شب در ترکیه ، تقابل مردم با کودتاگران بود ؛ مردمی که ممکن است با سیاست‌های اعمال شده توسط اردوغان موافق نباشند ، اما با رویکرد و روش کودتا هم بشدت به مقابله برخاستند . 
در همین رابطه شیوه پرداختن به این رویداد و تحولات ایجاد شده در پی آن در شبکه‌های متعدد اجتماعی و رسانه‌ای در جهت خنثی‌سازی کودتا بسیار موثر بود . 
اکنون این سوال مطرح می‌شود که آیا آینده سیاست و حکومت در ترکیه تابعی از شرایط کودتا و نتایج حاصل از آن خواهد بود یا خیر ؟ 
در این رابطه هم دو دیدگاه مطرح است . 
دیدگاه اول ؛ با توجه و استناد به صحبت‌های رئیس جمهور ترکیه پیش‌بینی می‌شود که دوره‌ای از تصفیه‌های شدید در ارتش و برخورد محکم با مخالفان و منتقدان پیش رو خواهد بود . 
دیدگاه دوم ؛ معتقد است به سرانجام نرسیدن کودتای جمعه‌شب به تثبیت و استحکام قدرت بیش از پیش اردوغان منجر خواهد شد و زمینه را برای انجام تغییرات در ساختار نظام سیاسی ترکیه هموار خواهد کرد . 
اما از نگاهی دیگر برخی افراد معتقدند که انجام کودتا علیه دولت ، پیامدهای قابل تاملی در نقد سیاست و عملکرد حزب حاکم عدالت و توسعه خواهد گذاشت . 
به این معنی که گرچه ممکن است اردوغان به سمت انحصارگرایی قدرت بیش از پیش سوق پیدا کند ، ولی این واقعیت به‌وضوح پدیدار شده که دامنه نارضایتی‌ها در سطوح مختلف اجتماعی و سیاسی افزایش یافته است . 
باید توجه داشت جناح‌ها و گروه‌های مخالف سیاسی از ملی‌گرایان ، کردها و عموم مردم همه یکصدا و متحد علیه کودتای نافرجام موضعگیری کردند و این مساله نباید در جهت حمایت از اردوغان و سیاست‌های متخذه او تفسیر شود و این موضوع از پیروزی در آزمون بزرگ دموکراسی حکایت می‌کند . 
به‌طور خلاصه باید گفت ، گرچه دوران کودتا به پایان رسیده ، اما نظامیان هنوز به عنوان بازیگران موثر در عرصه سیاست و حکومت ، حضور فعال دارند و نشان می‌دهد به‌رغم تلاش‌های 14 ساله رئیس جمهور کنونی ترکیه در جهت تقابل با نظامیان ، هنوز نهاد ارتش از توان به چالش کشیدن دولت و ریاست جمهوری برخوردار است . 
روند تحولات نشان می‌دهد که این کودتا تاثیری بر تحولات اجتماعی و سیاسی ترکیه خواهد گذاشت ، هرچند اردوغان می‌کوشد از این بستر در جهت تثبیت موقعیت خود بهره لازم و کافی را ببرد .* منبع : روزنامه جام‌جم ، 27 تیر 1395 ** گروه اطلاع‌رسانی ** 1893 ** 9131 
سپاهان با دو مهاجم در مصاف گسترش فولاد . 
ترکیب تیم فوتبال سپاهان برای بازی با گسترش فولاد مشخص شد . 
[ سپاهان با دو مهاجم در مصاف گسترش فولاد ] . 
به گزارش " ورزش سه " ، با نظر قاسم زاغی‌نژاد تیم سپاهان امروز در غیاب رحمان احمدی که مشکلات قلبی برایش پیش‌آمده ، شهاب گردان را درون دروازه خود خواهد داشت . 
در خط دفاعی عبدالله کرمی ، لیوناردو پادوانی ، سعید قایدی‌فر و محمد روشندل به میدان می‌روند . 
رسول نویدکیا ، علی کریمی ، فوزیل موسایف و محمدرضا خلعتبری هافبک‌های این تیم را تشکیل می‌دهند و امین منوچهری و لوسیانو پریرا دو مهاجم سپاهان را تشکیل می‌دهند . 
نکته قابل‌توجه حضور امین منوچهری که در بازی قبل گلزنی کرد ، در ترکیب اصلی است . 
با حضور منوچهری و حضور این بازیکن کنار شیمبا 
سپاهان امروز با دو فوروارد به سمت دروازه گسترش فولاد حمله‌ور می‌شود . 
دیدار سپاهان و گسترش فولاد ساعت 18 امروز در ورزشگاه فولادشهر اصفهان برگزار می‌شود . 
روسیه از بزرگنمایی نقش ائتلاف آمریکایی در عملیات موصل خبر داد 
مسکو - ایرنا - روسیه با اعلام اینکه از بمباران مناطق مختلف شهر یک‌میلیون‌نفری موصل از سوی ائتلاف آمریکایی و قربانیان غیرنظامی آن اطلاعاتی منتشر نمی‌شود ، از بزرگنمایی نقش ائتلاف در عملیات ضد داعش در این منطقه خبر داد . 
به گزارش ایرنا ، ایگور کوناشنکوف سخنگوی وزارت دفاع روسیه در این باره گفت : هیچ خبرنگار و رسانه‌ای در موصل فعالیت نمی‌کند و این مساله باعث شده ، مقام‌های آمریکایی گزارش‌های سانسور شده حاوی اطلاعات غیرواقعی از عملیات هوایی در موصل منتشر کنند . 
خبرگزاری ایتارتاس روز چهارشنبه به نقل از سخنان کوناشنکوف نوشت : مطالبی که رسانه‌های آمریکایی و اروپایی از موصل منتشر می‌کنند ، گزارش‌های سانسور شده از موفقیت‌های بی‌نظیر نیروهای ائتلاف آمریکایی در مبارزه علیه تروریسم بین‌المللی است ، ولی هیچ تصویر زنده‌ای برای اثبات این ادعاها پخش نمی‌شود . 
ژنرال روسی اظهار کرد : موصل هر روز هدف حمله‌های بمب افکن‌های راهبردی بی-52ان و اف-18 آمریکا از ناو هواپیمابر دوایت آیزنهاور و هواپیماهای رافائل-ام ناو هواپیمابر شارل دوگل فرانسه قرار می‌گیرد و در شبانه‌روز گذشته نیز 21 نقطه شهر هدف بمب و موشک قرار گرفت که در مجموع از روز سه‌شنبه 25 عملیات شده است . 
وی با انتقاد از سانسور حاکم بر عملیات ائتلاف آمریکایی و تاکید بر اینکه بمب افکن‌های روسی دو هفته است بر فراز حلب پرواز نمی‌کنند ، خاطرنشان کرد : در حالیکه شمار زیادی خبرنگار در حلب حضور داشتند و همچنین شش گذرگاه برای خروج امن مردم و دو راهرو هم برای جنگجویان پیش‌بینی شده است ، اما در موصل با جمعیت یک میلیون نفر حتی یک گذرگاه هم وجود ندارد و معلوم نیست تاکنون چه شماری از غیرنظامیان قربانی شده‌اند . 
سخنگوی وزارت دفاع روسیه روز یکشنبه نیز اعلام کرد : هواپیماهای ائتلاف از‌جمله بمب‌افکن‌های 
راهبردی بی-52 آمریکا در یک شبانه‌روز 9 بار نواحی مسکونی شهر موصل عراق را بمباران کردند . 
کوناشنکوف گفت : در جریان بمباران موصل توسط هواپیماهای ائتلاف تحت رهبری آمریکا ، شماری از ساکنان کشته و چندین نفر نیز مجروح شدند که دو مورد آن با بمب‌افکن‌های راهبردی بی-52 آمریکا بود . 
روسیه روز شنبه نیز با اعلام اینکه در حمله‌های هواپیماهای ائتلاف آمریکایی به مناطق غیرنظامی عراق در روزهای اخیر ، دهها نفر کشته و شمار زیادی مجروح شدند ، اطلاعات بمباران دو مدرسه در موصل را منتشر کرد . 
ژنرال سرگئی رودسکوی رئیس اداره اصلی عملیات ستاد کل نیروهای مسلح روسیه با اعلام این خبر ، اظهار کرد : 24 اکتبر ( سوم آبان ) بر اثر حمله موشکی و بمباران هواپیماهای آمریکایی به منطقه تل کیف در 14 کیلومتری شمال موصل یک مدرسه ویران شد که شمار زیادی از دانش‌آموزان و معلمان جان خود را از دست دادند و تعدادی نیز مجروح شدند . 
اروپام * 391 * * انتشار‌دهنده : هادی مولوی‌نیا 
یک ژنرال ارشد بازنشسته ارتش عربستان عنوان داشت اگر اسراییل ابتکار صلح اعراب را که سال 2002 مطرح شد بپذیرد ، ریاض سفارت خود‌را در اراضی اشغالی دایر می‌کند . 
به گزارش خبرگزاری دانشجویان ایران ( ایسنا ) ، به نقل از روزنامه اورشلیم پست ، انور عشقی که قبلا نیز با « دوری گلد » مدیر کل وزارت امور خارجه رژیم صهیونیستی دیدار علنی داشته است ، در پاسخ به این سوال مجری الجزیره قطر که " چقدر طول می‌کشد عربستان سفارت خود‌را در اسراییل بگشاید " ، اظهار داشت : " می‌توانید از آقای نتانیاهو بپرسید . 
اگر او اعلام کند که طرح صلح ( عربی ) را می‌پذیرد و همه حقوق فلسطینی‌ها را به آنان می‌دهد ، عربستان سعودی ساخت سفارت خود در تل آویو را آغاز می‌کند . 
" دفتر نخست‌وزیری اسراییل به این سخنان عشقی واکنشی نشان نداده است . 
طرح صلح عربی خواستار تشکیل دو کشور بر اساس عقب‌نشینی اسراییل به خطوط آتش‌بس سال 1967 و قرار گرفتن بیت المقدس شرقی به عنوان پایتخت فلسطین در ازای برقراری روابط عادی در چارچوب صلح جامع با اسراییل است . 
این طرح همچنین خواستار دستیابی به راه‌حلی عادلانه برای مشکل آوارگان فلسطینی است ، راه‌حلی که باید بر اساس قطعنامه 194 مجمع عمومی سازمان ملل در خصوص آن توافق شود . 
در جهان عرب ، این تلقی در مورد این قطعنامه وجود دارد که به‌حق بازگشت آوارگان فلسطینی به مکان‌هایی در اسراییل که آنها یا اجدادشان از آنجا فرار کرده‌اند یا در طول جنگ سال 1947 تا 1949 از آنجا بیرون رانده شده‌اند اشاره می‌کند . 
نتانیاهو موضع خود‌را درخصوص این طرح در مصاحبه سال 2014 با روزنامه جروزالم پست بیان کرد و گفت این ابتکار در برهه‌ای به‌طور قابل‌توجه متفاوت در خاور میانه ( غرب آسیا ) تدوین شد و دیگر ربطی به اوضاع فعلی ندارد . 
وی از آن زمان موضعی متفاوت در مورد این طرح بیان نکرده است . 
انور عشقی درپاسخ به سوالی درباره اینکه چرا عربستان از فلسطینیها حمایت نمی‌کند ، مدعی شد : " من به ایرانی‌ها درباره این موضوع گفتم که شما از فلسطینی‌ها حمایت تسلیحاتی می‌کنید ، ولی ما به آنها پول می‌دهیم . 
وقتی ما به فلسطینیها پول می‌دهیم از آنان می‌خواهیم که خوب زندگی کنند ، ولی شما به آنان سلاح می‌دهید ، تا خودشان را نابود می‌کنند . 
" عشقی در پاسخ به این سوال که " فکر می‌کنید ، فلسطینی‌ها چه احساسی دارند وقتی شما بنیامین نتانیاهو را به عنوان یک رهبر قوی و قدرتمند می‌خوانید " مدعی شد که او درباره یک رهبر قدرتمند و منطقی صحبت کرده نه به این معنا که وی علیه اعراب قدرتمند است . 
بلکه او در سرزمین خود قدرتمند است . 
انور عشقی ، 73 ساله رییس مرکز مطالعات استراتژیک و حقوقی خاورمیانه واقع در جده و مشاور سابق شاهزاده بندر بن سلطان سفیر پیشین عربستان در آمریکا بوده است . 
عشقی پیش‌از نشست عمومی با گلد در نیویورک ، شش بار با وی در پایتخت‌های مختلف دیدار کرده بود . 
انتهای پیام 
وزارت اطلاعات در خصوص امنیت فضای مجازی برنامه‌های سنگینی دارد 
به گزارش ایسنا ، سیدحسین نقوی حسینی در گفت‌وگو با خانه ملت درباره برگزاری جلسه کمیسیون امنیت ملی و سیاست خارجی مجلس اظهار داشت : جلسه امشب ( شنبه‌شب ) کمیسیون با حضور معاونان وزارت اطلاعات جهت بررسی بودجه و اعتبارات دستگاه امنیت تشکیل شد . 
در این جلسه که قائم مقام وزارت اطلاعات نیز حضور داشت ، هر یک از معاونین گزارشی از فعالیت‌های قسمت‌های خود دادند و دورنمایی از برنامه‌های آینده بخش خود ارائه کردند . 
همچنین تنگناها و مشکلات بخش‌های خود را نیز توضیح دادند . 
سخنگوی کمیسیون امنیت ملی و سیاست خارجی گفت : در این جلسه اشاره‌ای نیز به شرایط امنیتی کشور شد و این که جمهوری اسلامی ایران به اعتراف قدرت‌های مخالف و دشمنان با ثبات‌ترین کشور در میان کشورهای امن منطقه محسوب می‌شود و کلیه شاخص‌های امنیتی هم این موضوعات را تائید می‌کنند . 
وی افزود : در این جلسه معاون امنیتی وزارت اطلاعات اشاره‌ای به فعالیت‌های گروه‌های تروریستی ، تکفیری از‌جمله داعش داشت و گفت شرایط تحت کنترل کامل است به طوری که کلیه تلاش‌های تروریستی آنها در غرب ، شرق ، جنوب و جنوب شرقی مهار و متلاشی شد . 
سایر گروه‌های تروریستی مانند جیش العدل و امثال آنها نیز تحت نظر کامل هست و با هر نوع نا امن‌سازی آنها قاطع برخورد شده و خواهد شد . 
در حوزه گروه‌ها و حلقه‌های انحرافی و همچنین در مبارزه با قاچاق مواد مخدر سازمان‌یافته ، وزارت اطلاعات برنامه‌های گسترده و دقیقی دارد و موفقیت‌های چشمگیری را نیز تا کنون به دست‌آورده است . 
اقتدار امنیتی جمهوری اسلامی ایران امروز در حدی است که تهدیدات امنیتی را در خارج از مرزها مدیریت می‌کند . 
نقوی حسینی گفت : یکی از بخش‌های مورد بحث امنیت فضای مجازی و نحوه حفظ امنیت و پالایش آن است که در این زمینه وزارت اطلاعات برنامه‌های سنگینی دارد ، زیرا تهدیدات این بخش متوجه صنایع زیربنایی و مادر می‌شود و نیازمند حمایت است . 
سخنگوی کمیسیون امنیت ملی و سیاست خارجی گفت : در پایان پیشنهاداتی مبنی بر تقویت و حمایت اعتباری و بودجه‌ای ارائه شد که در کمیسیون تلفیق بودجه پیگیری شود . 
وی افزود : در ادامه جلسه با حضور مسئولین وزارت کشور بودجه و اعتبارات وزارت کشور نیز مورد بررسی قرار گرفت . 
انتهای پیام 
هشدار عارف ! 
منتخب اول مردم تهران در مجلس شورای اسلامی با تاکید بر « داخلی بودن » موضوع انتخاب رییس در مجلس دهم ، آن را زودهنگام و منوط به تشکیل فراکسیون اکثریت پس از انتخابات دور دوم دانست . 
او همچنین نسبت به اختلاف‌افکنی میان اصلاح طلبان و اصولگرایان معتدل هشدار داد . 
به گزارش جماران ، محمدرضا عارف در پاسخ به سوالی در مورد اهمیت انتخابات دور دوم مجلس دهم شورای اسلامی اظهار کرد : خوشبختانه مردم در دور اول انتخابات مجلس شورای اسلامی حضور خیلی خوبی داشتند و ما امیدوار هستیم که با ادامه همان حضور پرشور بتوانیم مجلسی را که برنامه‌ریزی کرده بودیم با کارایی حداکثری و اولویت‌بخشی به مطالبات مردم شکل دهیم که طبعا در راس مطالبات مردم مسائل اقتصادی ، معیشتی ، اشتغال و آسیب‌های اجتماعی است . 
وی با بیان اینکه در این مجلس باید شعار « اقتصاد مقاومتی ، اقدام و عمل » را در دستور کار خود قرار دهیم ، افزود : برای شکل‌گیری چنین مجلسی انتظار ما از مردم حضو حداکثری در انتخابات دور دوم است که ان شا الله در این مجلس به پشتوانه آنها برنامه‌ها و راهبردهایی که مدنظر است و برنامه 126 بندی در این زمینه را بتوانیم اجرایی کنیم . 
معاون اول رئیس جمهور دولت اصلاحات در پاسخ به سوال دیگری در خصوص اهمیت دور دوم انتخابات برای لیست امید و تعیین‌کننده بودن آن در آرایش سیاسی مجلس آینده ، گفت : ما در دور اول نتیجه خیلی خوبی گرفتیم و برای اجرای برنامه‌هایمان این نتیجه باید ادامه یاید ، لذا انتظارمان از همه مردم حضور در دور دوم انتخابات است که در صورت تحقق یک مشارکت چشمگیر ، پیش‌بینی مان کسب حداقل 40 کرسی است . 
وی ادامه داد : خواهش ما از همه مردم حضور در میدان است و خصوصا از جوانان می‌خواهیم با همان شادابی و نشاط دور اول ، در دور دوم هم حاضر شده و مردم را به حضور تشویق کنند ، زیرا تجربه دوره‌های گذشته این است که در دورم دوم مردم حضور پررنگ تری دارند و بنابراین باید بتوانند کار خوبی که در مرحله اول آغاز کردند را ادامه دهند و برای تمام کردن این کار ارزشمند از آنها می‌خواهیم در این دور حضور پیدا کنند . 
عارف در پاسخ به سئوال دیگری در خصوص گمانه زنی‌ها در خصوص رقابت وی و لاریجانی برای کرسی ریاست مجلس دهم ، با تاکید بر اینکه بحث ریاست مجلس یک بحث داخلی مجلس است ، تصریح کرد : این بحث مهم است ، اما باید در داخل مجلس و توسط خود نمایندگان مردم صورت گیرد ، در عین حال زمانی می‌توان آن را دنبال کرد که فراکسیون‌های داخلی مجلس شکل‌گرفته باشد و وضعیت فراکسیون اکثریت تقریبا روشن باشد که تشکیل این فراکسیون منوط به انتخابات دور دوم است . 
وی اضافه کرد : فکر می‌کنم طرح این موضوع یعنی ریاست مجلس در شرایط فعلی زودهنگام است و قاعدتا پس از انتخابات دور دوم می‌توان به این بحث در فضای رسانه‌ای و میان مردم پرداخت . 
منتخب مردم تهران در انتخابات مجلس دهم با اشاره به تلاش رقبا برای ایجاد اختلاف میان ائتلاف اصلاح طلبان و اصولگرایان معتدل ، تاکید کرد : ما ائتلاف امید را حتما حفظ می‌کنیم و این یک تعهد اخلاقی بوده و میثاقی است که با کاندیداها داشتیم که حضور جدی در این فراکسیون داشه باشند و طبیعتا مبا نی فراکسیون اکثریت هم رای‌گیری است . 
عارف خاطر‌نشان کرد : امیدواریم با همان همدلی و همبستگی که افراد در لیست امید قرار گرفتند در مجلس هم بتوانیم تاثیرگذار باشیم و ان شا الله بتوانیم در خدمت مردم باشیم . 
چند خبر فرهنگی ؛ نقاشی شادی 45 کودک ایرانی در مسابقه هنگ‌کنگ 
تهران - ایرنا - 45 کودک و نوجوان ایرانی شادی‌های خود را نقاشی کردند تا در شمار برگزیدگان یک مسابقه بین‌المللی نقاشی در کشور هنگ‌کنگ قرار گیرند . 
به گزارش روز سه‌شنبه گروه فرهنگی ایرنا ، در مسابقه نقاشی که سال 2015 در کشور هنگ‌کنگ برگزار شد و اخیرا نتایج آن بدست آمد در مجموع سه کودک و نوجوان ایرانی نشان نقره و دیپلم افتخار و سه نفر دیگر نشان برنز و دیپلم افتخار دریافت کردند . 
در این مسابقه که با موضوع « شادی » برگزار شد ، 16 کودک و نوجوان دیگر موفق به دریافت دیپلم افتخار و 23 نفر موفق به دریافت گواهی شرکت شدند . 
بر این اساس کوثر یارمحمدی هشت‌ساله از شاهین‌شهر اصفهان ، فاطمه مسعودی 13 ساله از صفاشهر خرم‌بید استان فارس و مبینا قره‌نژاد 13 ساله از گمیشان استان گلستان دیپلم افتخار و نشان نقره‌ای و فاطمه عبیری 6 ساله از مرکز شماره 28 کانون تهران ، انوشه باقری 6 ساله از شهرکرد و محمدباقر موسوی 6 ساله از شاهین‌شهر اصفهان دیپلم افتخار و نشان برنزی این رقابت هنری را از آن خود کردند . 
اسامی دیگر دریافت‌کنندگان دیپلم افتخار و گواهی شرکت این مسابقه در پایگاه خبری کانون به نشانی اینترنتی www.kanoonnews.ir اعلام شده است . 
به گزارش روابط عمومی کانون پرورش فکری کودکان و نوجوانان ، این برگزیدگان از بین 11 هزار و 400 اثر رسیده از 38 کشور جهان انتخاب شده‌اند و در عین حال امور بین‌الملل کانون پرورش فکری نیز به عنوان یکی از 10 مرکز هنری برتر برای ارایه آثار هنری از سوی برگزارکنندگان مسابقه شناخته شد . 
بنابراین گزارش ، کانون 378 اثر نقاشی اعضای خود را به دبیرخانه این مسالبقه در هنگ‌کنگ ارسال کرده بود .* * 
آغاز ثبت‌نام ناشران برای نمایشگاه‌های کتاب استانی در مهرماه موسسه نمایشگاه‌های فرهنگی ایران اعلام کرد : ثبت‌نام ناشران برای شرکت در نمایشگاه‌های کتاب استانی در مهرماه آغاز شده است . 
به گزارش گروه فرهنگی ایرنا از روابط عمومی موسسه نمایشگاه‌های فرهنگی ایران ، نمایشگاه‌های کتاب استانی در مهرماه به ترتیب در استان‌های چهارمحال و بختیاری ، لرستان ، گیلان ، خراسان رضوی و آذربایجان شرقی برگزار می‌شود . 
ناشران برای ثبت‌نام و حضور در این نمایشگاه‌ها می‌توانند از تاریخ 9 تا 19 شهریورماه به سایت موسسه نمایشگاه‌های فرهنگی ایران به آدرس www.icfi.ir مراجعه و ثبت‌نام کنند . 
یادآور می‌شود نمایشگاه کتاب استان‌های چهار محال بختیاری از 4 تا 9 مهر ، لرستان از 11 تا 16 مهر ، گیلان از 12 تا 17 مهر ، خراسان رضوی از 23 تا 30 مهر و آذربایجان شرقی از 26 مهر تا یکم آبان برگزار می‌شود . 
نمایشگاه‌های کتاب استانی با حمایت معاونت امور فرهنگی وزارت فرهنگ و ارشاد اسلامی و به همت موسسه نمایشگاه‌های فرهنگی ایران و اداره‌کل فرهنگ و ارشاد اسلامی استان‌ها برگزار می‌شود . 
* * نقد و بررسی کتاب « با گروتفسکی ، تئاتر یک فرم است » در خانه هنرمندان ایران 
نشست نقد و بررسی کتاب « با گروتفسکی ، تئاتر یک فرم است » نوشته پیتر بروک در خانه هنرمندان ایران برگزار می‌شود . 
به گزارش گروه فرهنگی ایرنا به از روابط عمومی خانه هنرمندان ایران ، دومین نشست از سلسله نشست‌های بررسی کتاب‌های تخصصی هنر به نقد و بررسی کتاب « با گروتفسکی ، تئاتر یک فرم است » نوشته پیتر بروک و ترجمه محمدرضا علی‌اکبری اختصاص دارد . 
در این نشست که یکشنبه 14 شهریور در خانه هنرمندان ایران برگزار می‌شود ، علی اکبر علیزاد ، رضا سرور و محمدرضا علی‌اکبری به بحث و گفت‌وگو درباره کتاب « با گروتفسکی ، تئاتر یک فرم است » می‌پردازند . 
در معرفی این کتاب آمده است : « گروتفسکی از همان ابتدا به ماهیت دوگانه‌ی فرم‌ها و قالب‌ها پی برد . 
قالب‌ها با آنکه پنهان‌کننده هستند اما در عین حال از زندگی‌ای که درونشان در جریان است ، حفاظت می‌کنند . 
به همین دلیل برای پوشاندن و مراقبت از کاری که با همکارانش که خود را وقف او کرده بودند در فضایی حفاظت‌شده انجام می‌داد ، حصارهایی را ایجاد کرد . 
زمانی که او تماشاگر را از تئاترش کنار گذاشت و به نویسندگان اجازه‌ی توصیف و ارزیابی دستاوردهایش را نداد ، می‌خواست از جایگزین شدن توصیف‌های محض به جای حیات زنده‌ی کنش‌ها ، جلوگیری کند . 
و با این حال گروتفسکی ، آن کتاب‌خوان بزرگ و جامع‌الاطراف به خوبی می‌دانست که برای فهم و ادراک ، عبور از برخی چیزها و تبدیل شدن به زنجیره‌ای از گذارها چقدر در زندگی انسان ضروری است . 
علاقه‌مندان برای حضور در این نشست می‌توانند یکشنبه 14 شهریور ساعت 17 به تالار استاد شهناز خانه هنرمندان ایران مراجعه کنند . 
فراهنگ * * 1085 * * 1417 * * 1027 
« جناب خان » خواننده کنسرت گروه « لیان » شد 
کنسرت گروه جنوبی « لیان » در حالی در تالار وحدت برگزار شد که عروسک جناب خان با حضور روی صحنه به همراهی با اعضای این گروه پرداخت . 
به گزارش خبرگزاری مهر ، کنسرت گروه « لیان » شامگاه 27 و 28 مرداد در تالار وحدت برگزار شد که دومین سانس این کنسرت با حضور عروسک « خندوانه » غافلگیری جالب توجهی برای حاضران در این کنسرت بود . 
محسن شریفیان با معرفی « جناب خان » به عنوان خواننده مهمان و غافلگیری کنسرتش به حاضران در سالن ، نقش این عروسک محبوب در معرفی موسیقی بومی و محلی ایران به مخاطبان نسل جدید را نقشی غیر قابل انکار دانست و گفت : از تو ممنونیم جناب خان که در معرفی و شناساندن موسیقی محلی و بومی به مخاطبان نسل جدید موسیقی ، با تیزهوشی و سبک خودت توانستی این سبک را بهتر و بیشتر در جامعه جا بیندازی .« جناب خان » نیز به محض حضور روی صحنه در بخش پایانی پارت دوم برنامه ، از مسئولان و دست‌اندرکاران تالار وحدت تشکری ویژه کرد و اجرای برنامه‌اش را به یک بانوی قهرمان به نام « لیلا رجبی » تقدیم کرد که به گفته جناب خان « نماد پهلوانی و تلاش بانوان ایرانی است » . 
اجرای ریتمیک و شاد جناب خان با شوخی‌ها و بداهه‌نوازی محسن شریفیان همراه شد و در ادامه اعضای ارکستر گروه نیز به نواختن پرحرارت سازهای کوبه‌ای پرداختند . 
اجرای سه قطعه شاد و ریتمیک و به همراه شوخی‌های پرطرفدار جناب خان با محسن شریفیان بخش‌هایی از این کنسرت بود که شریفیان در اواخر این اجرا با تشکری ویژه از محمد بحرانی صداپیشه جناب خان از او خواست که روی صحنه بیاید و حضور این هنرمند روی صحنه با استقبال و تشویق‌های ایستاده حاضران در سالن رو‌به‌رو شد . 
در ادامه شریفیان دو عروسک‌گردان جناب خان را هم به حاضران معرفی کرد و از آنها با عنوان دو هنرمندی که کمتر دیده می‌شوند ولی از هنر و استعداد بالایی برخوردارند یاد کرد . 
تجلیل از عکاسان خبری به مناسبت روز جهانی عکاس در اواسط این کنسرت ، بخش دیگر این برنامه را تشکیل می‌داد که شریفیان با دوربینی روی صحنه حاضر شد و گفت : عکاسان خبری همیشه نقشی مهم در انتقال اخبار و تصاویر برنامه‌های هنری داشته‌اند و کمتر از آنها یاد می‌شود . 
امروز می‌خواهم من به جای عکاسان خبری ، از حاضران در سالن و همه خبرنگاران ، عکس بگیرم و قطعا این عکس را در صفحات شخصی‌ام به اشتراک خواهم گذاشت تا بدین‌وسیله از همه عکاسان و اهالی رسانه تشکر کنم . 
خیام‌خوانی ، اجرای قطعه‌ای طنز به نام « وای از دست زنها » ، دلشوره ، اجرای تک‌نوازی موسیقی جنوبی و ..‌. از دیگر بخش‌های کنسرت گروه « لیان » در تالار وحدت بود . 
شریفیان ابتدای برنامه‌اش را با حضور 20 نوازنده نی‌انبان آغاز کرد و به گفته این هنرمند ، تمام این نوازنده‌ها ساکن تهران هستند و تلاش می‌کنند موسیقی بومی جنوب را در کشور به جایگاه واقعی‌اش برسانند . 
محسن شریفیان سرپرستی گروه لیان را همچون همیشه به عهده داشت و در این کنسرت نی انیان ، نی جفتی و فلوت نواخت . 
آکا صفوی و محمد فرامرزی خواننده‌های گروه لیان در این کنسرت بودند و نوازنده‌هایی چون حسین سنگسر ، مهدی شریفیان ، محمود بردکنیا ، مرتضی پالیزدان ، ایمان قاسمی ، حمید اکبری ، امین سلیمیان و حمزه مقدم نیز در کنسرت نواختند . 
کاوه آفاق و حسین ماهینی از‌جمله چهره‌های حاضر در سالن بودند . 
کنسرت گروه لیان به همت موسسه کامیاب بهاران و تهیه‌کنندگی علی حق‌شناس برگزار شد و سیاوش خلبانی نیز مدیر اجرایی این کنسرت بود . 
توقف صادرات مرغ وتخم مرغ بدلیل آنفلوانزا 
رئیس هیات‌مدیره اتحادیه مرغ تخم گذار تهران با بیان اینکه صادرات مرغ و تخم‌مرغ متوقف شده است ، گفت : مردم از مصرف مرغ و تخم‌مرغ نیم‌پز خودداری و این محصولات را به صورت کاملا پخته مصرف کنند . 
ناصر نبی پور در گفتگو با مهر با بیان اینکه در پی شیوع آنفلوانزای فوق حاد پرندگان در کشور صادرات مرغ و تخم‌مرغ عملا متوقف شده است ، اظهارداشت : حدود 8 روز قبل صادرات تخم‌مرغ به عراق و از پنجشنبه گذشته صادرات این محصول به افغانستان متوقف شده است . 
وی با اشاره به اینکه فعلا استان‌های تهران و البرز با این بیماری درگیر هستند ، افزود : واحدهایی که در شعاع 3 تا 5 کیلومتری یک‌واحد آلوده قرار دارند ، باید همراه با این واحد معدوم شوند به همین دلیل میزان خسارات وارده بالا می‌رود . 
رئیس هیات‌مدیره اتحادیه مرغ تخم گذار در بخش دیگری از سخنان خود ، به کمبود امکانات دامپزشکی برای معدوم سازی واحدهای آلوده خبر داد و گفت : با وجود اینکه دامپزشکی تلاش زیادی برای معدوم و پاک سازی محیط‌های آلوده می‌کند اما متاسفانه بودجه کافی برای انجام این کار را در اختیار ندارد و در این زمینه با مشکل مواجه است . 
غرامت پارسال مرغداران هنوز پرداخت‌نشده است نبی پور ادامه داد : جدا از پرداخت غرامت به مرغداران ، دامپزشکی در زمینه تامین اعتبار برای معدوم سازی واحدهای آلوده نیز با مشکل مواجه است . 
به گفته وی برخی از مرغداران غرامت سال گذشته خود را هنوز دریافت نکرده‌اند . 
رئیس هیات‌مدیره اتحادیه مرغ تخم گذار استان تهران درباره احتمال انتقال آنفلوانزای پرندگان به انسان نیز اظهارداشت : تاکنون موردی از آلودگی انسان به تیپ جدید آنفلوانزای پرندگان ( H 5 N 8 ) گزارش نشده است . 
نبی پور با تاکید بر اینکه سازمان دامپزشکی اجازه نمی‌دهد مرغ و تخم مرغ‌های آلوده وارد چرخه مصرفی مردم شود ، افزود : وارد شدن محصولات آلوده به چرخه غذایی مردم امکان‌پذیر نیست مگر اینکه کسانی به صورت قاچاقی و غیرمجاز این کار را انجام دهند . 
وی با بیان اینکه ویروس مذکور در دمای 70 درجه سانتیگراد از بین می‌رود ، به مردم توصیه کرد : از مصرف مرغ و تخم‌مرغ نیم‌پز خودداری و این محصولات را به صورت کاملا پخته مصرف کنند . 
رئیس هیات‌مدیره اتحادیه مرغ تخم گذار استان تهران با اشاره به اینکه احتمال شیوع این بیماری در اردک سانان بیشتر است و این پرندگان در معرض خطر هستند ، گفت : روستائیان و کسانی که در نزدیکی چنین پرندگانی هستند ، باید بسیار مراقب باشند . 
نبی پور میانگین قیمت هرکیلوگرم تخم‌مرغ را درب مرغداری درحال حاضر حدود 4000 تومان عنوان کرد و افزود : نرخ این محصول نسبت به چند روز گذشته حدود 200 تومان بالا رفته است . 
شورای امنیت حمله تروریستی برلین را محکوم کرد 
شورای امنیت سازمان ملل روز سه‌شنبه ، حمله اخیر در یک بازار سال نو میلادی در برلین را به شدت محکوم کرد . 
به گزارش گروه بین‌الملل باشگاه خبرنگاران جوان به نقل از خبرگزاری فرانسه ؛ شورای امنیت سازمان ملل در بیانیه خود درباره حمله تروریستی برلین ، این حمله را " یک حمله تروریستی وحشیانه و بزدلانه " توصیف کرد . 
در بیانیه شورای امنیت در این باره آمده است این شورا ، تسلیت خود را به بستگان قربانیان این حمله اعلام می‌کند . 
در بخش دیگری از این بیانیه نیز به لزوم محاکمه عاملان این حمله اشاره شده است . 
بان کی مون دبیرکل سازمان ملل نیز حمله برلین را که توسط راننده یک کامیون صورت گرفت ، محکوم و آن را " یک اقدام تروریستی " توصیف کرد . 
وی ابراز امیدواری کرد " هر کس که در این حمله تکان‌دهنده مشارکت کرده است ، باید به‌سرعت محاکمه شود . 
" 
جنگ روانی تکفیری‌ها نیروهای گروه‌های تکفیری از روز پنجشنبه با نقض آتش‌بس در استان حلب سوریه بخشی از شهرک خان طومان در این استان را به اشغال خود درآوردند و گروه تکفیری جبهه النصره و همپیمانانش بر این استان تسلط پیدا کردند . 
جنگ روانی تکفیری‌ها 
ایران سیاست خارجی - حسین شیخ‌الاسلام : نیروهای گروه‌های تکفیری از روز پنجشنبه با نقض آتش‌بس در استان حلب سوریه بخشی از شهرک خان طومان در این استان را به اشغال خود درآوردند و گروه تکفیری جبهه النصره و همپیمانانش بر این استان تسلط پیدا کردند . 
حادثه اخیر به دنبال خروج مخالفان حکومت بشار اسد از مذاکرات ژنو شروع شد . 
همزمان انتشار تصاویری از جنگ‌های حلب نشان‌دهنده هدف قرار گرفتن برخی نیروهای مقاومت ایرانی در موج حملات گروه‌های تروریستی بود و هدف ایران هراسی در حملات ضد مقاومت را دنبال می‌کرد . 
این در حالی است که تا پیش از این واقعیت‌های میدانی سوریه به نفع مقاومت ، ملت و حکومت سوریه بود . 
به همین علت نیز نمایندگانی که از طرف ریاض در ژنو مذاکره می‌کردند ، شرایط را مناسب نمی‌دیدند . 
رژیم سعودی و همپیمانان ترکیه‌ای و غربی آن ازجمله آمریکا بخش وسیعی از مواضع و سرزمین‌های اشغالی خود در سوریه را از دست رفته می‌دیدند و به همین علت نیز تصمیم گرفتند میز مذاکره را ترک کنند و نگذارند روند سیاسی حرکت رو به جلویی داشته باشد . 
آنها احساس می‌کردند در ادامه تحولات سیاسی سوریه ، بازنده کامل خواهند بود و چنانچه سوریه روی آرامش به خود ببیند منافع خود را در اتفاقات این کشور از دست می‌دهند . 
بر همین اساس آنها تصمیم گرفتند شرایط میدانی را تغییر دهند . 
آغاز حمله‌های وحشیانه ازجمله به بیمارستانی در شهر حلب مهم‌ترین اقدام آنها در تصمیم جدیدشان بود . 
گروه تروریستی جبهه النصره مسئول عملیات اخیر بوده است . 
در عین حال پیروزی آنان در این مناطق تفاوتی با عملیات‌های احرار الشام و جیش الاسلام ندارد . 
نیروهای این گروه‌های تروریستی به‌طور سیال جابه‌جا می‌شوند و به همین علت نیز ایران و سوریه اصرار دارند احرار الشام و جیش الاسلام باید جزو فهرست تروریست‌های سازمان ملل قرار گیرند . 
حلب تنها جای مهم باقیمانده‌ای بود که تروریست‌ها در آن حضور داشتند و گروه‌های تروریستی از خاک ترکیه برای اعزام نیروهای جدید به آنجا استفاده کردند . 
سلاح مورد نیاز برای این جنگ نیز با تامین مالی عربستان سعودی و از طرف آمریکا به حلب فرستاده شد . 
خان طومان نقطه راهبری استان حلب است که در جاده جنوبی حومه حلب قرار دارد و تروریست‌ها توانستند آنجا را از دست نیروهای مقاومت خارج کنند . 
این حملات به‌رغم آتش‌بس اتفاق افتاد ولی با پیش بینی‌های به عمل آمده به‌طور حتم ارتش و نیروهای مردمی سوریه اجازه نخواهند داد این وضعیت ادامه پیدا کند و بر صحنه مذاکرات آتی تاثیرگذار باشد . 
به نظر می‌رسد منطقه از دست رفته اخیر به‌زودی به ملت سوریه بازگردد . 
منطقه خان طومان اگرچه برای حوزه جنوبی حلب نقطه استراتژیک و مهمی محسوب می‌شود اما اشغال آن با مقاومت نیروهای مردمی تاثیری بر مجموعه تحولات سوریه نخواهد گذاشت . 
مشاور امور بین‌الملل رئیس مجلس 
پایان صندلی‌گذاری آزادی و رونمایی از اتوبوس اهدایی به تیم ملی 
به گزارش خبرنگار مهر ، تمرین تیم ملی فوتبال ایران در حالی امروز در زمین شماره یک آزادی آغاز می‌شود که قرار است اسحاق جهانگیری معاون رئیس جمهور در این تمرین حضور یابد . 
صندلی‌گذاری طبقه دوم ورزشگاه هم به اتمام رسیده و تماشاگران برای حضور در این طبقه در بازی با قطر مشکلی ندارند . 
همچنین بازیکنان و اعضای تیم ملی ساعت 17:15 با اتوبوس جدید که به تصویر پرچم ایران و یوز ایرانی منقش است ، وارد ورزشگاه شدند . 
این اتوبوس در شرایطی رونمایی شد که از سوی فدراسیون فوتبال اعلام‌نشده است که اتوبوس ویژه تیم ملی از سوی سامانه هواداری ( فناپ ) در اختیار ملی‌پوشان قرار گرفته است . 
این سامانه قرار است یک اتوبوس ویژه که شرایط خاصی دارد را در آینده‌ای نزدیک در اختیار تیم ملی فوتبال ایران قرار دهد . 
نصرالله سجادی ، محمدرضا ساکت و مهدی تاج از‌جمله اعضای حاضر در ورزشگاه آزادی هستند . 
ذوالفقاری : عربستان باسنگ‌اندازی مشکلات زیادی بوجود آورده است 
سرپرست تیم تراکتورسازی گفت : عربستان با سنگ‌اندازی روح زیبای فوتبال که همان تماشاگران هستند را از فوتبال گرفته است . 
ذوالفقاری در گفتگو با خبرنگار فوتبال و فوتسال گروه ورزش باشگاه خبرنگاران جوان در باره شکایت تراکتورسازی به رای کنفدراسیون فوتبال آسیا اظهار کرد : در‌واقع نباید این اتفاق می‌افتاد و چنین رای صادرمی شد و مسئولین باشگاه رای که به ضرر باشگاه بوده را از طریق فیفا و فدراسیون با جدیت پی‌گیری می‌کنند و در این راستا عباسی هم شب و روز پی گیر این قضیه خواهد بود . 
وی درادامه افزود : عربستان با سنگ‌اندازی روح زیبای فوتبال که همان تماشاگران هستند را از فوتبال گرفته است ولی ما نیز تا بدست آوردن حق تیم تلاش خواهیم کرد . 
ذوالفقاری درباره بازی با سایپا گفت : سایپا تیم جوانی بود که با انگیزه بازی کرد و مانیز با این سه امتیاز عیدی خوبی به هوادران دادیم . 
سرپرست تیم فوتبال تراکتورسازی عنوان کرد : بازیکنان با جدیت در راه رساندن تیم به جایگاه شایسته خود تلاش می‌کنند و در این راه از انگیزه و نشاط فراوانی برخوردار هستند . 
وی در پایان یادآورشد : امیدوارم تراکتور بتواند در ادامه راه هم در لیگ و هم آسیا با کسب موفقیت لازم را بدست آورد ودل هوادارانش را شاد کند . 
واسکز : BBC باید در کارهای دفاعی شرکت کنند 
به گزارش ورزش سه ، بی بی سی تا به اینجای کار در تمامی رقابت‌ها 19 گل برای رئال به ثمر رسانده تا رئال در صدر جدول لالیگا قرار بگیرد و در آستانه صعود از گروهش در چمپیونزلیگ باشد . 
با این حال تیم زیدان 18 گل نیز دریافت کرده که شامل 3 گل در مقابل لژیا ورشو می‌شود و تنها 1 کلین شیت در 11 بازی داشته است . 
حال واسکز مدعی شد که مثلث خط حمله تیمش نیز باید در دفاع به تیم کمک کند . 
او گفت : یک تیم بر پایه تلاش بازیکنان بنا شده است . 
بی بی سی و هافبک‌های میانی باید در دفاع کمک کنند تا آمار گل‌های خورده آنقدر بالا نباشد . 
واسکز درباره شانس فیکس شدنش گفت : 
اینکه حضور بی بی سی در زمین غیرقابل بحث است ، خیلی مهم نیست . 
این مربی است که تصمیم می‌گیرد و ما باید تمرین کنیم . 
زیدان به من اعتماد به نفس داده است . 
نمی‌دانم در طول دو یا سه سال آینده چه خواهد شد ولی من در حال حاضر از حضور در رئال خوشحالم . 
اینکه از بازی نکردن ناراحت بشویم به بازیکنی کمک نمی‌کند . 
باید بیشترین تلاش را برای تیم کرد . 
از وقتی بچه بودم ، رویایم بازی کردن برای رئال بوده و هر بازی را مثل یک فینال می‌بینم . 
من واقعا خوش‌شانس هستم . 
بخش‌های خصوصی ایران و بلغارستان باید برای افزایش همکاری حمایت شوند 
رییس جمهور با بیان اینکه در ایران به عنوان قلب یک بازار منطقه‌ای 400 میلیونی ، فرصت‌های خوبی برای سرمایه‌گذاری شرکت‌های بلغارستانی وجود دارد ، گفت : بخش‌های خصوصی ایران و بلغارستان باید برای افزایش همکاری حمایت شوند . 
به گزارش حوزه دولت خبرگزاری فارس به نقل از پایگاه اطلاع‌رسانی رییس جمهور ، حسن روحانی رییس جمهور کشورمان روز چهارشنبه در دیدار « روسن پلونلیف » رییس جمهور بلغارستان که در حاشیه نشست مجمع عمومی سازمان ملل متحد و در محل اقامت رییس جمهور برگزار شد ، از بلغارستان به عنوان یکی از دروازه‌های ایران برای رسیدن به اروپا نام برد و گفت : با برنامه‌ها و همکاری‌های منطقه‌ای شبکه ریلی ایران از شرق آسیا تا بنادر گرجستان و از آنجا نیز از طریق دریای سیاه به بنادر بلغارستان اتصال خواهد یافت . 
رییس جمهور اسلامی ایران با اشاره به دوستی دیرینه و اشتراکات دو ملت ایران و بلغارستان ، اظهارداشت : باید از این زمینه دوستی و برادری برای توسعه بیش از پیش روابط تهران - صوفیه بهره بگیریم . 
وی با بیان اینکه برای ما مهم است که مسیرهای تجاری متقابل بین منطقه و اتحادیه اروپا با کشورهای دوست نظیر بلغارستان ایجاد کنیم ، گفت : بخش‌های خصوصی باید با ظرفیت‌های دو کشور آشنا و برای افزایش روابط حمایت شوند بویژه اینکه در ایران به عنوان قلب یک بازار منطقه‌ای 400 میلیونی ، فرصت‌های خوبی برای سرمایه‌گذاری شرکت‌های بلغارستانی وجود دارد . 
روحانی همچنین با توجه به پیشرفت‌های دو کشور در حوزه‌های علمی و فناوری ، اظهارداشت : در حوزه‌هایی از‌جمله داروسازی ، از تاسیس شرکتهای مشترک و صادرات تولیدات آنها به بازارهای منطقه‌ای استقبال می‌کنیم . 
رییس جمهور بلغارستان نیز در این دیدار با تاکید بر اینکه صوفیه خواهان تقویت همکاری‌های خود با تهران است ، 
تفاهم ، بردباری ، صلح و دوستی را رویکرد مشترک دو کشور دانست و اظهارداشت : بلغارستان به عنوان کشوری دوست ، علاقمند است که پایه‌ای برای روابط ایران با کل اتحادیه اروپا باشد . 
روسن پلونلیف افزود : بلغارستان آماده تسهیل روند تجارت ایران با اروپا است و در عین حال آماده است در حوزه تولید تجهیزات داروسازی سرمایه‌گذاری کند . 
وی اظهارداشت : بلغارستان همچنین آماده است شرکتهای ایرانی را برای حضور فعالتر و با هزینه‌ای کمتر در اروپا یاری دهد . 
انتهای پیاو / 
رییس دبیرخانه شورای اقتصاد مقاومتی کشور گفت : تصمیمات ستاد استانی اقتصاد مقاومتی پس از تصویب برای همه دستگاه‌ها لازم الاجراست . 
به گزارش خبرنگار ایسنا در قزوین ، مجتبی خالصی اوایل هفته در جلسه ستاد فرماندهی اقتصاد مقاومتی در استانداری قزوین اظهار کرد : نظام یکپارچه پیشبرد و پایش اقتصاد مقاومتی باید محور فعالیت‌ها باشد و مسوولان در استان‌ها با برنامه‌ریزی مدون برای حرکت در مسیر اقتصاد مقاومتی اقدام عملی کنند . 
وی افزود : در سال جاری همه موظف‌اند کارنامه موفق و قابل قبولی در حوزه‌ی اقتصاد مقاومتی ارایه کنند و با دادن طرح‌ها و ایده‌ها و برنامه‌های مدون عزم خود‌را برای کار جزم کنند . 
خالصی تصریح کرد : سند اهداف کلی اقتصاد مقاومتی در افق‌های 2 ، 5 و 10 ساله برای سال‌های 94 تا 99 و 1404 تنظیم شده و سند منشور پروژه‌ها شامل چرایی پروژه ، منابع مالی ، محل تامین اعتبار ، اهداف کمی و کیفی و زمان‌بندی پروژه نیز در سند منشور دیده شده است . 
رییس دبیرخانه شورای اقتصاد سازمان مدیریت و برنامه‌ریزی اضافه کرد : سیاست اقتصاد مقاومتی منطبق بر اسناد بالادستی است و برنامه‌های کلی هم بر اساس یک دوره‌ی 5 ساله نوشته شده است و مسوولان باید کاری کنند تا فعالیت‌های پیش‌بینی شده بر اساس بندهای تعیین شده باشد . 
وی ادامه داد : تصویب پروژه‌ها منوط به رعایت استانداردهای الگویی منشور باشد تا بتوانیم رشد هشت درصدی پیش‌بینی شده در برنامه را محقق کنیم . 
خالصی تاکید کرد : مهم‌ترین وظیفه استانداران تشکیل جلسات منظم هفتگی ، شناسایی موانع اجرایی ، رفع مشکلات ، ارایه‌ی پروژه‌های پیشنهادی در چارچوب نظام یکپارچه پیشبرد و پایش اقتصاد مقاومت و تدوین آن و ارایه به ستاد فرماندهی اقتصاد مقاومتی است . 
رییس دبیرخانه شورای اقتصاد سازمان مدیریت و برنامه ریزی گفت : تصمیمات ستاد استانی اقتصاد مقاومتی پس از تصویب برای همه‌ی دستگاه‌ها لازم الاجراست . 
وی خاطرنشان کرد : اگر رقابت‌پذیری را محقق کنیم صادرات هم رونق می‌گیرد و فعالیت‌های اقتصادی سودآور می‌شود . 
خالصی یادآور شد : در سال 2013 رتبه ایران در شاخص‌های کسب‌وکار 152 بود و برای سال 2016 این رتبه به 118 بهبودیافته که هرچند ارتقا داشته‌ایم اما وضعیت خوب نیست و باید روند روبه رشدی را تجربه کنیم . 
رییس دبیرخانه‌ی شورای اقتصاد سازمان مدیریت و برنامه ریزی اضافه کرد : باید دسترسی به منابع آسان شود و مجوزها به‌سرعت صادر شود و در این میان دوری از رانت و کم کردن ریسک و نیز هزینه‌ها و بستن راه‌های انحراف ضرورتی اجتناب‌ناپذیر است . 
وی اظهار کرد : کاهش تصدی‌گری دولت و مشارکت بخش خصوصی در اجرای اقتصاد مقاومتی کارساز است و با واگذاری طرح‌ها باید از این ظرفیت به خوبی استفاده کنیم . 
رییس دبیرخانه شورای اقتصاد سازمان مدیریت و برنامه‌ریزی خالصی در پایان تصریح کرد : گفتمان‌سازی و فرهنگ‌سازی در حوزه‌ی اقتصاد مقاومتی با کمک رسانه‌ها از مهم‌ترین کارهایی است که می‌تواند به روند کارها شتاب بخشد . 
انتهای پیام 
سازمان فناوری اطلاعات شهرداری قم تاسیس می‌شود 
به گزارش خبرنگار مهر ، در جلسه شامگاه یکشنبه شورای اسلامی شهر قم درخواست اخذ مجوز اساسنامه پیشنهادی سازمان فناوری اطلاعات و ارتباطات از سوی رئیس کمیسیون امور زیربنایی مطرح شد . 
این درخواست در گذشته  از سوی کمیسیون برنامه و بودجه تصویب شده بود که برای بررسی بیشتر به کمیسیون‌های امور زیربنایی و تلفیق آمده بود . 
کمیسیون امور زیربنایی در اساسنامه این سازمان تغییراتی ایجاد کرده بود از‌جمله اینکه این کمیسیون در نظر داشت قائم مقام شهردار ریاست شورای این سازمان را به عهده بگیرد تا این سازمان بتواند با تمام معاونت‌ها ارتباط کاری برقرار کند . 
مصطفی سعادت طلب ، رئیس کمیسیون امور زیربنایی شورای شهر قم درباره این موضوع اظهار کرد : برخی سازمان‌ها تخصصی هستند و کمترین تداخل را به بقیه قسمت‌های شهرداری دارند که آتش‌نشانی از این جمله است . 
موضوع آی تی در تمام بدنه شهرداری کاربرد دارد 
وی افزود : ولی برخی سازمان‌ها برای ایفای ماموریت خود تداخل کاری با دیگر بخش‌ها دارند که سازمان فناوری اطلاعات این‌گونه است . 
رئیس کمیسیون امور زیربنایی شورای شهر قم گفت : موضوع آی تی در تمام بدنه شهرداری کاربرد دارد و اگر زیر مجموعه یک معاونت قرار بگیرد مشکلاتی برای او پیش می‌آید . 
وی افزود : پیشنهاد دادیم قائم مقام شهردار رئیس هیئت مدیره باشد که بتواند با تمام بخش‌ها ارتباط برقرار کند . 
سعادت طلب در ادامه از اضافه شدن یک‌بند به اهداف سازمان در اساسنامه هم خبر داد . 
بندی که این سازمان را مکلف می‌کند به موضوعات اساسی موجود در شهرداری بپردازد . 
حسن بختیاری ، نائب رئیس شورای اسلامی شهر قم با اشاره به اینکه تشکیل سازمان فناوری اطلاعات می‌تواند کار خوبی باشد ولی باید مسائلی را در آن در نظر گرفت گفت : یکی از بحث‌ها این است که نیروهای این مجموعه قرار است از کجا تامین شود . 
وی با طرح این سئوال که آیا برای این سازمان نقش ستادی کار دیده شده و مجموعه متناظر در شهرداری داریم ؟ 
افزود : که البته اگر نباشد بهتر است چرا‌که این مجموعه با هویت مستقل و کارکردهای مشخص تشکیل شود . 
نائب رئیس شورای اسلامی شهر قم با اشاره به اینکه آیین‌نامه مالی معاملاتی موجب چالاکی سازمان‌ها می‌شود گفت : در شهرداری قم فقط یکی دو سازمان این آیین‌نامه را دارند و بقیه در معاملات از شهرداری پیروی می‌کنند . 
این موضوع موجب شده که چابکی که مد نظر ما در سازمان‌ها بود اتفاق نیفتند . 
سازمان 
خانه موزه نیما را با اسناد و نوشته‌های نیما به همگان بشناسانیم 
پایگاه خبری تحلیلی انتخاب ( Entekhab.ir ) : به مناسبت هفته میراث فرهنگی شاعران مازندران در حیاط خانه نیما امروز گرد هم آمدند تا با هم‌آوایی شعرهای نیما یادی از وی کنند . 
به گزارش انتخاب ، نیما در 1276 در یوش به دنیا آمد از خاندان اسفندیاری‌ها است 
خانه نیما یوشیج در روستای یوش ، بنایی مربوط به دوره قاجار است این خانه به شماره 1802 از طرف سازمان میراث فرهنگی به عنوان اثر ملی ثبت شد خانه نیما محل زندگی پدر و نیاکان نیما یوشیج است و این خانه در سال 1207 هجری قمری توسط ناظم‌الایاله در محله لالوی یوش ساخته شد . 
این بنا دارای 3 ورودی ، شاه‌نشین و اتاق‌های زیادی است خانه نیما یوشیچ با داشتن آجرکاری و گچ‌کاری‌های زیبا از جاذبه‌های گردشگری استان مازندران به شمار می‌آید . 
پدر بزرگش ناظم‌الایاله مازندران در زمان ناصرالدین شاه بود و نفر دوم حکومت در این استان با چندین آبادی و پدرش ابراهیم‌خان اعزام‌السلطنه به تعبیر نیما فرد روستایی عصبانی و طرفدار مشروطه بود و مادرش طوبی مفتاح پدر آن از علمای منطقه بود و نیما دوران کودکی خود را در یوش گذراند و سواد خواندن و نوشتن را در کنار ملای روستا یاد می‌گیرد و در 12 سالگی خانواده نیما به تهران می‌روند و وی هم در انجا به ادامه تحصیل می‌پردازد و در نهایت در مدرسه عالی سندلویی مربوط به لازاریت‌های فرانسوی دیپلم می‌گیرد . 
در طول زندگیش بیشتر تابستان به یوش می‌آمد و تعلق خاطر زیادی به یوش داشت به‌طوری‌که می‌گفت من هنگامی که کلمه وطن را به کار می‌برم منظورم یوش و کجور است و در سال 1307 به بابل آمد و بعد به لنگرود رفت و مجددا به یوش برمی‌گردد . 
محمد عظیمی محقق تاریخ و شاعر در گفت‌و‌گو با ایلنا ، درباره خانه نیما با اشاره به اینکه اینجا خانه جد نیما است این خانه‌ها از ساختار خاصی برخوردار است و اندرونی و بیرونی داشت ، اظهار کرد : اساسا درهای خانه نیما چوبی و از سه کوبه که یکی از آن مخصوص مردان و کوبه مخصوص زنان و غریبه‌ها است که وقتی کوبه زنانه را به صدا در می‌آوردند صاحب‌خانه متوجه می‌شد زن پشت در است و خانمی در را باز می‌کرد و هیچ وقت برعکس نمی‌شد . 
وی افزود : هر فردی که وارد می‌شد در اتاق مخصوص مهمان پذیرایی می‌شدند اندورنی خانه نیما به شکل دایره‌وار است که پسران نایب‌الایاله در کنار هم زندگی می‌کردند به دلیل آنکه در گذشته زندگی‌ها به شکل قبیله‌ای بود . 
ای محقق تاریخ با بیان اینکه این خانه در طول گذر زمان در اثر بی‌توجهی بازماندگان میرزا ابراهیم‌خان نایب‌الایاله ویرانه شد و بر اساس اسناد این خانه خریداری می‌شود و بر طبق عکس‌های به‌جا مانده از آن زمان این ساختمان توسط میراث فرهنگی بازسازی و ثبت شد . 
عظیمی با اشاره به اینکه در سازمان یونسکو نام نیما در لیست مشاهیر جهان قرار می‌گیرد ، گفت : با قرار گرفتن نام نیما در یونسکو سبب توجه بیشتر به این منطقه شد اما به دلیل بی‌توجهی متولیان میراث فرهنگی اینجا هنوز به شرایط شایسته‌اش نرسید . 
وی با اشاره به اینکه در خانه موزه نیما ابزار و لوازمی دیده می‌شود که نمی‌توان به عنوان موزه نیما نامگذاری شود و در‌واقع هدف این بود خانه نیما خانه شعر ایران باشد و متاسفانه میسر نشد ، تصریح کرد : مکان خانه موزه نیما ، موزه مردم‌شناسی و اشیای مردم شده است به جای آنکه با اسناد و نوشته‌های نیما و هنر نیما آشنا شویم . 
این شاعر با بیان اینکه بخش زیادی از خانه نیما بر اثر بی‌توجهی نیاز به مرمت دارد ، افزود : بر روی قبر نیما در گذشته مقبره چوبی قرار داشت که به دلیل فرسودگی تخریب شد بنابراین بنای یادمانی از نیما نداریم و آنچه که به راه و هدف نیما بود در این مکان توسط میراث فرهنگی ایجاد نشد . 
به گزارش ایلنا ، در پشت خانه نیما حیاطی وجود دارد و روبه‌روی خانه‌اش هم باغی است که درآنجا فعالیت درختکاری معمول باغی انجام می‌شد . 
نیما از قول پدر بزرگش می‌گوید : پدربزرگم همیشه در خانه دو کیسه پول داشت و که یکی از آن مربوط به هزینه‌های حکومت و دیگری زراعت بود که کیسه پول حکومت به نیازمندان می‌داد و برای هزینه‌های جاری خود و خانواده‌اش از کیسه پول زراعت استفاده می‌کرد به دلیل آنکه آن کیسه پول حکومت را برای مخارج خود حرام می‌دانست . 
نیما در سال 13 دی 1338 در یک زمستان سرد آن سال به یوش آمد و به دلیل سرمای شدید به ذات‌الریه مبتلا شد و سپس خاموش رفت . 
در آن زمان جسد ایشان در تهران دفن شد و در دهه 70 با همت وزیز ارشاد و حضور پسر نیما دوباره به خانه پدریش برمی‌گردد . 
بیات و لشگری حذف شدند 
جوکار و کریمی با برتری مقابل حریفانشان در دور دوم مرحله نهایی انتخابی تیم ملی کشتی آزاد به فینال وزن 86 کیلوگرم رسیدند . 
به گزارش خبرگزاری فارس ، در ادامه مرحله نهایی رقابت‌های انتخابی تیم‌های ملی کشتی آزاد و فرنگی برای حضور در المپیک 2016 برزیل یادواره سید شمس الدین سیدعباسی و محمد فرهنگ دوست ، که از ساعت 11:30 امروز ( جمعه ) در سالن 12 هزار نفری مجموعه ورزشی آزادی تهران آغاز شده است ، در وزن 86 کیلوگرم کشتی آزاد میثم مصطفی جوکار و علیرضا کریمی مقابل حریفانشان به پیروزی دست یافتند . 
در دور دوم مسابقات این وزن میثم مصطفی جوکار که در دیدار اول با نتیجه 6 بر 2 احسان لشگری را شکست داده بود در این مرحله هم با نتیجه 4 بر 2 از سید رضا بیات گذشت تا این کشتی‌گیر با قبول دو شکست از گردونه مسابقات حذف شود و جوکار گام به فینال بگذارد . 
در دیگر دیدار این مرحله علیرضا کریمی که در دور اول رضا بیات را 6 بر 4 شکست داده بود در همان یک دقیقه اول 4 امتیاز از احسان لشگری گرفت . 
لشگری بعد از از دست دادن این 4 امتیاز از ناحیه دست احساس آسیب‌دیدگی کرد و به مسابقه ادامه نداد تا دست کریمی به عنوان برنده بالا برود و لشگری با توجه به شکست در دور قبل مقایل جوکار با 2 شکست از گردونه مسابقات حذف شود . 
بدین‌ترتیب کریمی و جوکار برای رسیدن به دوبنده تیم ملی در المپیک در فینال مبارزه خواهند کرد . 
دیدارهای انتخابی به صورت دوره‌ای و 2 حذفی برگزار می‌شود و نفرات برتر از 2 پیروزی در 3 مسابقه مشخص خواهند شد . 
انتهای پیام / 
سرنوشت دکتر‌های ممکلت قرار است چگونه رقم خورد ؟ 
/ داوطلبان دکتری مانده در اندر خم یک کوچه . 
ششمین دوره آزمون دکتری نیمه‌متمرکز با تمام حساسیت و چند مرحله بودنش با حواشی و اعتراض داوطلبان بسیاری روبه‌رو بوده که استرس آنها را چندین برابر کرده است . 
به گزارش خبرنگار حوزه دانشگاهی گروه علمی پزشکی باشگاه خبرنگاران جوان ؛ بدون شک انسان از ابتدای خلقت تا بازگشتش به جهان حقیقت همواره مورد آزمون و خطا قرار می‌گیرد و هیچ چیز هم نمی‌تواند این روال را برهم زند . 
از بزرگترین امتحان که امتحان الهی باشد گرفته تا آزمون‌های مدرسه و کنکور و استخدام . 
در گذر از برگزاری کنکورهای مختلف مثل کارشناسی و کارشناسی‌ارشد حتی شرکت‌کنندگان آزمون دکتری هم با سختی‌های خاص خود روبه‌رو هستند ، برای شرکت در آزمون عملی که هیچ اما برای مصاحبه هم به تکاپو می‌افتند ؛ درست مانند نوجوانانی که برای اولین بار قصد شرکت در کنکور سراسری را دارند و خود را به هر آب و آتشی می‌زنند . 
اما این تنها برای زمانی است که داوطلبان با مشکلات دانشگاه و آزمون رو‌به‌رو نشدند و وای به روزی که دانشگاه‌ها هم روی زخم آنها نمک بپاشند . 
اما آزمون امسال با حواشی زیادی مواجه شده و دانشجویان یک به یک گلایه می‌کنند . 
گویا دانشگاه‌ها در برگزاری این آزمون‌ها کمی کم‌لطفی کرده و برخی قوانین را زیرپا گذاشته‌اند و دانشگاه‌های مجری دوره دکتری تخصصی به عنوان یکی از ارکان تحصیلات تکمیلی تاکنون نتوانسته‌اند از این آزمون سربلند بیرون بیایند . 
بنابراین اعتراضات پیاپی داوطلبان به نحوه برگزاری مرحله دوم آزمون دکتری توسط دانشگاه‌ها و تاثیر زیادی که این بخش در پذیرش افراد دارد حاکی از ناموفق بودن این طرح دارد . 
رقابتی بین 158 هزار در آرزوی دکتری . 
ششمین دوره آزمون ورودی مقطع PHD یا همان دکتری نیمه‌متمرکز سال 95 ، جمعه 14 اسفند با رقابت 158 هزار و 94 داوطلب برگزار شد و داوطلبان به دروس اختصاصی و سوالات آزمون دروس استعداد تحصیلی و زبان انگلیسی عمومی پاسخ دادند . 
در این آزمون 30 درصد نمره فرد بر اساس آزمون کتبی و 70 درصد بر اساس ارزیابی تخصصی محاسبه می‌شود که مرحله دوم یا ارزیابی تخصصی به عهده کارگروه برگزار‌کننده و بررسی سوابق عملی داوطلب شامل امتیاز پژوهشی ، آموزشی ، امتیاز آزمون تخصصی یا مصاحبه است . 
حسین توکلی مشاور عالی سازمان سنجش در گفت‌وگو با خبرنگار باشگاه خبرنگاران جوان گفت : آزمون دکتری بدین صورت است که بعد از اعلام نتایج آزمون دکتری ، کسانی که حد نصاب نمره کل تراز نهاییشان یک یا بالاتر بود بعنوان افراد مجاز به انتخاب رشته معرفی کردیم . 
وی افزود : بعد از انتخاب کد رشته محل‌های دانشجویان ، برمبنای حدنصاب و ظرفیت‌های اعلام شده از سوی دانشگاه‌ها ، کارنامه نهایی توسط سازمان سنجش روی سایت قرار گرفت و هر دانشجویی به تناسب نمره می‌توانست در چندین کد رشته محل شرکت و مصاحبه داشته باشد . 
یا اینجا ، یا هیچ جا ! . 
اما حال ماجرای گله داوطلبان چیست ؟ 
ماجرا از این قرار است که برخی دانشجویان وقتی در مهلت مقرر برای شرکت در مصاحبه عملی و تخصصی خود مراجعه کردند ، با فرم اخذ تعهد کتبی بعنوان یکی از اقدامات جدید و غافل‌گیرکننده از سوی دانشگاه‌ها مواجه شدند . 
به‌عبارت‌دیگر داوطلبان با پر کردن این فرم ملزم به تحصیل در همان دانشگاه محل مصاحبه می‌شوند و در صورت عدم پذیرش هم دیگر قبولی دکتری دانشگاه‌های دیگر نیز در کار نیست به‌عبارت‌دیگر به این معنی که فردی که برای مصاحبه به دانشگاه الف و ب رفته اما در مرحله ارزیابی تخصصی دانشگاه الف ، این دانشگاه از فرد تعهد گرفته است . 
در این صورت اگر فرد در دانشگاه ب پذیرفته شود نمی‌تواند به آنجا برود . 
اما مشاور عالی سازمان سنجش در این باره چیز دیگری می‌گوید ، وی اظهار می‌کند : دانشجویان طبق اعلام برنامه زمانی دانشگاه‌ها ، باید در آزمون ارزشیابی ( مثل مصاحبه ، بررسی سوابق علمی و آموزشی ) آنها شرکت کنند و دانشگاه‌ها بعد از بررسی صلاحیت‌های عمومی و تخصصی نتایج نهایی را برای سازمان سنجش می‌فرستند . 
درحقیقت اخذ تعهد کتبی در این مراحل مطرح نیست . 
هر داوطلب فقط یک شانس دارد . 
رضا موحدی یکی از همین داوطلبانی است که با مشکل مواجه شده ، او می‌گوید : اجبار در مسیله تعهد کتبی ، ما را با مشکل مواجه ساخته ، چرا‌که برای امثال من که در دو یا چند دانشگاه حدنصاب امتیاز شرکت در آزمون عملی را کسب کردند انتخابهایمان را محدود می‌کند و مجبور می‌شویم تنها در یک دانشگاه شانس خود را امتحان کنیم . 
او افزود : در این صورت همه چیز 50 به 50 است و مدام در این دلهره به سر می‌برم که اگر در این دانشگاه پذیرفته نشوم چه می‌شود و در صورت عدم پذیرش هم ، باید مجددا در کنکور سال بعد شرکت کنم و این آینده و زندگی مرا تحت تاثیر قرار می‌دهد . 
هرچند که داوطلبانی همچون موحدی این مسیله را مطرح کردند اما مشاور عالی سازمان سنجش درباره این ماجرا بیان می‌کند : اخذ تعهد کتبی برای زمانی است که دانشگاه جهت مصاحبه از دانشجو می‌پرسد که آیا قصد دارد تنها در این دانشگاه قبول و اعلام شود یا اینکه قصد شرکت در آزمون‌های دیگر دانشگاه‌ها را دارد و درصورت تمایل دانشگاه و داوطلب در تحصیل وی در همان دانشگاه ، فرم تعهد کتبی دریافت می‌شود . 
تکمیل ظرفیت دانشگاه بهانه‌ای تازه برای تعهد . 
توکلی ادامه می‌دهد : بنابراین دریافت تعهد کتبی از مصاحبه‌شوندگان کاملا بر اساس علاقه و رضایت دانشجو به تحصیل در دانشگاه پذیرفته شده است و اگر هم فرد از آن دانشگاه راضی نباشد می‌تواند بدون ارایه تعهد ، در آزمون دانشگاه‌های دیگری که پذیرفته شده شرکت کند . 
همچنین اگر دانشگاه مصاحبه‌شونده را کاملا پذیرفته و دانشجو هم با رضایت و تمایل نسبت به ارایه تعهد کتبی اقدام کرده ، دیگر نیازی به شرکت دانشجو در آزمون ارزشیابی سایر دانشگاه‌ها نیست . 
ابراهیم خدایی رییس سازمان سنجش با بیان اینکه دانشگاه‌ها و موسسات حق اخذ تعهد کتبی این‌چنینی را ندارند ، تاکید کرد : با دانشگاه‌هایی که از داوطلبان دوره دکتری تعهد قبل از موعد مقرر می‌گیرند برخورد می‌شود و حق چنین کاری را ندارند . 
البته از نگاهی دیگر دانشگاه‌ها هم آنچنان مقصر به نظر نمی‌رسند چرا‌که شیوه برگزاری مرحله دوم امسال این نکته را داشت که پس از اعلام حدنصاب‌های دانشگاه‌ها ، داوطلبان این اختیار را داشتند که برای مصاحبه چند دانشگاه شرکت کنند ، برخی از داوطلبان ترجیح دادند که تنها در یک یا دو دانشگاه شانس خود را امتحان کنند که به‌این‌ترتیب ممکن است ظرفیت برخی دانشگاهها خالی بماند . 
درواقع شاید به همین دلیل است که دانشگاه‌ها با دریافت اخذ تعهد کتبی می‌خواستند به گونه‌ای تکمیل ظرفیت دانشجویان خود را تضمین کنند . 
مصاحبه‌هایی که از سر باز می‌شوند . 
اما این ماجرا تنها به همین مسیله ختم نشده و طبق گفته مهتاب سعادت داوطلب دیگر مجاز به شرکت درمصاحبه دکتری ، از او تنها یک مصاحبه سه دقیقه‌ای و تا حدی فرمالیته برای ارزیابی تخصصی گرفته شده است . 
برگزاری مرحله دوم آزمون دکتری ، ارزیابی تخصصی افراد برای شروع یک دوره مهم تحصیلی است که به گفته بسیاری از داوطلبان مجاز و معرفی شده به مصاحبه بسیاری از دانشگاه‌ها این مرحله را به شکل فرمالیته و بدون نظم برگزار و به گونه‌ای شانه خالی کرده‌اند . 
بی‌شک با این ماجراها ، داوطلبان بیشتر از هر زمان دیگری برای موفقیت خود در این آزمون ، دلهره و اضطراب دارند و از آنجایی هم که برخورد و پیگیری این نکته از سوی مسیولان ممکن است دیر شود ، آنها سرگردان شده‌اند . 
پیگیری مسایلی این‌چنینی که سرنوشت دکتران مملکتی را رقم می‌زند ، بی‌تردید باید از قبل پیش‌بینی و راه‌حلی برای آن دیده شود . 
اینکه بگذاریم مسیله به وجود آید و سپس به حل آن بی‌اندیشیم ، ما و افرادی که زندگی و تحصیلشان به ما گره خورده است را با مشکل مواجه می‌کند . 
گزارش از محیا معصومی . 
کمیل قاسمی المپیکی شد 
آزادکار وزن 125 کیلوگرم کشتی آزاد ایران با صعود به دیدار نهایی رقابت‌های گزینشی المپیک در قزاقستان ، موفق به کسب سهمیه المپیک 2016 شد . 
به گزارش ایسنا ، در ادامه رقابت‌های روز پایانی کشتی آزاد گزینشی المپیک که در آستانه پایتخت قزاقستان در حال برگزاری است ، کمیل قاسمی نماینده سنگین‌وزن ایران در مرحله نیمه‌نهایی به مصاف ژائو دنگ از چین دارنده مدال برنز آسیا و نفر پنجم جهان رفت و در پایان حریف خود را با نتیجه 3 بر صفر از پیش رو بردشت و با رسیدن به دیدار فینال ، آخرین سهمیه المپیک برای کشتی آزاد ایران را بدست آورد . 
قاسمی در دیدار نهایی که جنبه تشریفاتی دارد و فقط برای کسب عنوان قهرمانی این دور از رقابت هاست ، مقابل دولت شعبان بای از قزاقستان قرار می‌گیرد . 
قاسمی پیش‌از این در دور نخست استراحت کرد ، سپس مقابل کیونگ جین نام از کره جنوبی دارنده مدال برنز آسیا و بازی‌های آسیایی با نتیجه 11 بر صفر به پیروزی رسید . 
امید نوروزی نماینده وزن 66 کیلوگرم کشتی فرنگی ایران نیز در روز پایانی این مسابقات ، در دور نخست مقابل آمان نازاروف از ترکمنستان با نتیجه هشت بر صفر به برتری رسید و در مرحله یک چهارم نهایی نیز 9 بر 6 مقابل پان ژنگ از چین دارنده مدال طلا و برنز آسیا به برتری رسید و تنها یک گام دیگر تا المپیکی شدن فاصله دارد . 
نوروزی در مرحله نیمه‌نهایی و برای رسیدن به سهمیه المپیک باید از سد راویندر از هند عبور کند . 
پیش‌از این و در کشتی فرنگی ، حمید سوریان و بشیر باباجان‌زاده نمایندگان اوزان 59 و 130 کیلوگرم ایران با باخت مقابل رقبا از رسیدن به سهمیه المپیک بازماندند . 
کشتی فرنگی ایران برای کسب سهمیه‌های باقیمانده المپیک دو فرصت دیگر در مسابقات مغولستان و ترکیه که در اردیبهشت سال جاری برگزار می‌شود را پیش رو دارد . 
معرفی بانوی فوتبالیست اصفهانی به عنوان نابغه غرب فوتبال آسیا 
از سوی سایت فوتبال آسیا بانوی فوتبالیست اصفهانی به عنوان یکی از نوابغ غرب آسیا معرفی شد . 
به گزارش خبرگزاری فارس از اصفهان ، سایت فوتبال آسیا برترین‌های فوتبال دختران آسیا را در هر منطقه معرفی کرد که در منطقه غرب قاره کهن ، نام الهام فرهمند دیده می‌شود . 
وی بازیکن تیم آینده‌سازان میهن نجف آباد است که به همراه این تیم در لیگ برتر فوتبال بانوان حضور دارد . 
این بانوی فوتبالیست 23 ساله بوده و با 11 پاس گل برترین گل ساز در لیگ برتر فوتبال بانوان محسوب می‌شود و به همراه تیم آینده‌سازان میهن در کورس قهرمانی لیگ برتر قرار دارد . 
سال گذشته یکی از گل‌های وی به عنوان گل زیبای ماه در برنامه نود به نمایش درآمد و باعث شد این ورزشکار در بین ورزش دوستان ایرانی بیشتر از گذشته شناخته شود . 
انتهای پیام / 63059 / ق 
برای کم نیاوردن باید به شهدا متوسل شویم 
به گزارش ایسنا ، « سردار پاسدار سالار آبنوش » در نخستین سالگرد خاکسپاری سه شهید گمنام در پارک مردم همدان ، اظهار کرد : شهدایی که امروز در زمین گمنام هستند در آسمان و نزد پروردگارشان شهرت زیادی دارند بنابراین ما برای ادامه زندگی و کم نیاوردن در آن باید به این شهدا متوسل شویم . 
وی افزود : ایران اسلامی به برکت خون شهدا به قدرت بزرگی دست یافته است و باید همواره رهرو راه شهدا بود و از آرمانهای والای آنها صیانت کرد . 
« آبنوش » تصریح کرد : برخی کشورها در جهان پیشرفت‌های انقلاب اسلامی را می‌بییند ، اما تنها به علت شیعه بودن ملت ایران سعی در کتمان کردن این واقعیت دارند . 
وی عنوان کرد : کشورهای غربی سال هاست متوجه پیشرفت‌های جمهوری اسلامی شده و فهمیده‌اند انقلاب اسلامی در حال پشت سر گذاشتن دنیای غرب است ؛ اما با این وجود دشمنان همواره تلاش می‌کنند تا مردم متوجه این پیشرفت‌ها نشوند . 
آبنوش با اشاره به اینکه از ابتدای انقلاب و آغازین روزهای جنگ تحمیلی افرادی همچون سردار " همدانی‌ها " فرماندهی رزمندگان اسلام را بر عهده داشتند و با تزریق روحیه از سوی آنها سختی‌ها را پشت سر گذاشتیم ، تاکید کرد : ملت ایران در دوران دفاع مقدس جانانه از ارزش‌ها ، مملکت و ناموس خود دفاع کردند اما دشمن ما را به جهانیان حامی خشونت معرفی کرد . 
وی تصریح کرد : در هشت سال دفاع مقدس عده‌ای به دنبال پر کردن ساکهای خود از پول بودند و یک عده نیز برای دفاع از وطن ، هستی خود را در طبق اخلاص نهادند همچنین برخی افراد سهم کوپن خود را نصف میکردند تا به جبهه‌ها کمک کنند و برخی نیز در حال دزدی از بیت‌المال بودند . 
« آبنوش » با ابراز تاسف از تندرو خواندن دلسوزان انقلاب توسط برخی‌ها عنوان کرد : تمام کسانی که سختی‌های جنگ را دیده‌اند ، می‌دانند صحبت‌های این‌چنینی تازگی ندارد چرا‌که در آن زمان هم افرادی بودند که در برابر نگرانی دلسوزان انقلاب اظهارنظر می‌کردند ، منتها امروز فرم جدیدی به خود گرفته است . 
به گفته معاون هماهنگ‌کننده قرارگاه خاتم‌الانبیا (ص) ، تولید غذا ، دارو ، تسلیحات و رسانه در انحصار صهیونیست‌ها و استکبار جهانی است و می‌خواهند با اعمال برخی برنامه‌ها دنیایی را با قحطی مواجه کنند و یا با تسلیحات خود و هدایت افکار عمومی دنیا را به نابودی بکشانند . 
وی با اشاره به اینکه دشمنان انقلاب اسلامی برای نفوذ و ضربه زدن به جمهوری اسلامی تا دندان مسلح هستند ، عنوان کرد : مدیریت بازدارندگی و دفاع در دستان با کفایت مقام معظم رهبری است ، به طوریکه با وجود ایشان هیچ کس نمیتواند به کشور نگاه چپ داشته باشد . 
« آبنوش » اظهار کرد : با صدور فرمان تحقق اقتصاد مقاومتی از سوی مقام عظمای ولایت ، زمینه مردمی کردن اقتصاد و عدم وابستگی به غرب مهیا شده که باید در این زمینه ورود جدی داشت اما متاسفانه اغلب فعالان حوزه اقتصاد کشور متدینانی هستند که انقلابی نبوده و یا اینکه اصلا متدین نیستند ، بنابراین باید با ورود بچههای انقلابی و بسیجی زمینه تحقق اقتصاد مقاومتی را مهیا کنیم . 
انتهای پیام 
شمشیربازی ایران دو سهمیه المپیک خود را قطعی کرد 
با درخشش مجتبی عابدینی مسابقات شمشیربازی جایزه بزرگ کره جنوبی شمشیربازی ایران دو سهمیه خود را در المپیک 2016 برزیل قطعی کرد . 
به گزارش خبرنگار ورزشی خبرگزاری فارس ، در ادامه رقابت‌های مسابقات شمشیربازی جایزه بزرگ سئول مجتبی عابدینی با صعود به جمع 8 نفر برتر رقابت‌ها 21 امتیاز را کسب کرد و توانست خود را در 14 نفر برتر رنکینگ دنیا جای دهد و دو سهمیه را برای ایران در المپیک 2016 ریو تثبیت کند . 
با قرار گرفتن عابدینی در جمع 14 نفر برتر علی پاکدامن هم با توجه به اینکه در رده اول آسیا قرار می‌گیرد ایران صاحب دو سهمیه المپیک شد . 
عابدینی موفق شد در 64 نفر حریف فرانسوی را 17 بر 15 شکست بدهد و به جمع 32 نفر صعود کند . 
این ملی‌پوش کشورمان در جمع 32 نفر قهرمان کره‌ای را 15 بر 13 شکست داد و به یک هشتم نهایی رسید . 
او در 16 نفر برتر مقابل ژیلاگی که قهرمان المپیک لندن شده بود به پیروزی رسید و قهرمان المپیک لندن را 15 بر 12 شکست داد و به جمع 8 نفر برتر راه یافت . 
علی پاکدامن هم با پیروزی مقابل حریف کره‌ای به جمع 32 نفر برتر راه یافت و در این مرحله به ژیلاگی باخت و حذف شد . 
به گزارش فارس ، در المپیک لندن شمشیرباز کشورمان یک سهمیه داشت که با کسب این دو سهمیه این رشته پیشرفت صد در صدی در کسب سهمیه داشته است . 
در دوره گذشته عابدینی نماینده کشورمان بود . 
انتهای پیام / ذ 
بیزینس ده‌ها میلیون‌دلاری اسلام هراسی در آمریکا 
به گزارش ایسنا ، به نقل از سایت اینترنتی گاردین ، در گزارشی که از سوی شورای روابط اسلام - آمریکا ( CAIR ) و مرکز نژاد و جنسیت در دانشگاه کالیفرنیا - برکلی انجام شده ، از 74 گروه و سازمان اسم و عنوان شده که آنها به‌نحوی در اسلام هراسی در آمریکا دخیل بوده‌اند . 
همچنین بر اساس این گزارش از میان این گروه‌ها 33 مورد هدف اصلی‌شان حمایت از پیش‌داوری و نفرت علیه مسلمانان و اسلام بوده است . 
اصلی‌ترین و مهمترین این سازمانها و گروه‌ها عبارتند از " صندوق ابسترکشن " ، " پروژه کلاریون " ، " مرکز آزادی دیوید هوروویتز " ، " مجمع خاورمیانه " ، " مرکز حقوق آزادی آمریکا " ، " مرکز سیاستگذاری امنیت " ، " پروژه تحقیقی درباره تروریسم " ، گروه " دیده‌بان جهاد " و همچنین گروه " برای آمریکا اقدام کنید " هستند و از سال 2008 تا 2013 به حدود 206 میلیون دلار از اعتبارات دسترسی داشته‌اند . 
کوری سیلور ، مولف این گزارش و مدیر واحد نظارت و مبارزه علیه اسلام هراسی در شورای روابط اسلام - آمریکا گفت : نفرتی که این گروه‌ها برای آن پول صرف کرده و تحریک می‌کنند تبعات واقعی مثل حملات علیه مساجد در سراسر کشور و اعمال قوانین جدید تبعیض‌آمیز علیه مسلمانان در آمریکا را در پی داشته است . 
سیلور خاطرنشان کرد ، مرکز سیاستگذاری امنیت و گروه برای آمریکا اقدام کنید ، بیشترین تاثیر را در اسلام هراسی داشته‌اند زیرا آنها تلاش می‌کنند لفاظی‌هایشان علیه مسلمانان را فراتر از گروه حاشیه‌ای که از آنها پیروی می‌کردند ، ترویج دهند . 
دو مورد از گروه‌های این فهرست یعنی مرکز سیاستگذاری امنیت و مرکز آزادی دیوید هوروویتز ، از بابت تصدیق و تایید جف سشنز ، سناتور آمریکایی از ایالت آلاباما که رئیس کمیته مشاوران امنیت ملی دونالد ترامپ ، نامزد ریاست جمهوری حزب جمهوری‌خواه آمریکا و کاندیدای احتمالی معاونت رئیس جمهور است ، پاداش دریافت کرده‌اند . 
روز دوشنبه وبسایت مرکز آزادی دیوید هوروویتز ، درباره کشتار 12 ژوئن در کلوب شبانه‌ای در اورلاندوی آمریکا که 49 کشته بر جای گذاشت این تیتر را استفاده کرده بود : " امتیازدهی به مسلمانان 49 نفر را در اورلاندو کشت " ! 
همچنین دو تن دیگر از مشاوران سیاست خارجی ترامپ نیز با گروه‌های نام‌برده شده در این فهرست ارتباط دارند : جوزف اشمیتز ، یکی از اعضای مرکز سیاستگذاری امنیت است و بر اساس گزارشها ولید فارز ، نیز در هیات‌مدیره گروه برای آمریکا اقدام کنید ، حضور داشته است . 
انتهای پیام 
آیت‌الله هاشمی : تندروهای مذهبی در برخی مناطق افسار سیاست و اخلاق را به دست گرفته‌اند 
پایگاه خبری تحلیلی انتخاب ( Entekhab.ir ) : آیت‌الله هاشمی گفت : در این زمانه آشفته را ، که متاسفانه تندروهای مذهبی در برخی مناطق و بلاد اسلامی ، افسار سیاست و فرهنگ و اخلاق را به دست گرفته‌اند و در رسانه‌ها ، مدارس و دانشگاه‌ها به‌نام « حکومت اسلامی » جولان می‌دهند ، برگزاری مراسمی با نام وحدت به مناسبت میلاد باسعادت حضرت ختمی مرتبت حضرت محمد (ص) پیامبر رحمت و مودت ، چون کیمیا عزیز و چون گنج گرانبهاست که انگار در ویرانه‌های اختلاف گم شده است . 
به گزارش ایلنا ، متن کامل پیام رئیس مجمع تشخیص مصلحت نظام که دقایقی پیش توسط حجت‌الاسلام رستگاری ، قرائت گردید ، به شرح ذیل است : بسم‌الله الرحمن الرحیم از روزی که آوای دلنشین « واعتصموا بحبل الله جمیعا ولا تفرقوا » برای « فالف بین قلوبکم » در آیه شریفه 103 سوره مبارکه آل عمران ، به عنوان وحی آسمانی بر قلب و زبان پیامبر رحمت جاری شد تا آرزوی دیرینه « فاصبحتم بنعمته اخوانا » بین مسلمانان برآورده گردد و پیمان برادری که رسول مکرم بین مهاجر و انصار بسته بودند ، در جامعه جاری شود ، قرن‌ها می‌گذرد و کم‌کم آن « امه واحده » تاکید شده در قرآن کریم ، متاسفانه در حال حاضر ، به چنان بلای خانمانسوز تفرقه‌ای دچار شده‌اند که به عنوان مسلمان ، حتی از شنیدن اخبار آن نیز باید شرمگین باشیم . 
امتی که در آخرالزمان نبوت آمده بود تا بشریت را پس از رسولانی که آمده بودند ، به اوج پیشرفت علمی و اخلاقی برساند ، این روز‌ها در پهنه گسترده جهان اسلام ، توسط گروهک‌های یا جاهل یا با امیال و اهداف صهیونیستی و افراطی و تکفیری ، یا بر منابر در تریبون‌ها از اختلافات می‌گوید و یا در شهرهای اسلامی که حالا دیگر به میادین جنگ شبیه شده‌اند ، همدیگر را می‌کشند و زنان و کودکان همدیگر را به اسارت می‌برند . 
در این زمانه آشفته که متاسفانه تندروهای مذهبی در برخی مناطق و بلاد اسلامی ، افسار سیاست و فرهنگ و اخلاق را به دست گرفته‌اند و در رسانه‌ها ، مدارس و دانشگاه‌ها به‌نام « حکومت اسلامی » جولان می‌دهند ، برگزاری مراسمی با نام وحدت به مناسبت میلاد باسعادت حضرت ختمی مرتبت حضرت محمد (ص) پیامبر رحمت و مودت ، چون کیمیا عزیز و چون گنج گرانبهاست که انگار در ویرانه‌های اختلاف گم شده است . 
برادران اهل سنت منطقه ترکمن صحرا ، آق قلا ، مینودشت و شهر‌ها و روستاهای دیگر در استان گلستان ، هرساله مراسمی با شکوه ، پرمعنا و وحدت‌بخش را با محوریت علمای آن منطقه برگزار می‌کنند که چون نوری در دل تاریکی‌های اختلافات شیعه و سنی به حساب می‌آید و امیدواریم شعاع این نور سال‌به‌سال گسترده‌تر گردد و در جهان اسلام ، هرجا شیعه و سنی هستند ، بجای گفتار و رفتار کینه‌برانگیز و اختلاف‌آور ، از مشترکات فراوان خویش در دین اسلام بگویند که دین رحمت و مهربانی و سلامت است . 
اینجانب با تشکر از مردم باوفای اهل سنت در شمال ایران ، علما ، دانشمندان ، سیاسیون و جوانان آن منطقه ، امیدوارم حرکت پسندیده شما در برگزاری مراسم هفته وحدت ، به عنوان یک الگو از فرهنگ حسنه در ایران ، سایر کشورهای منطقه و همه دنیای اسلام را نیز فرا بگیرد و به جای شنیدن خبرهای نگران‌کننده کشتار و آوارگی و اسارت ، آن هم به دست مسلمانان ، اخبار وحدت‌بخش و برادری بشنویم که در تاریخ اسلام سوابق بسیار درخشانی دارد که البته ابتدای آن به گفتار و رفتار پیامبر عظیم‌الشان و بزرگان دین در صدر اسلام بر می‌گردد . 
سربلندی ، وفاق و همدلی هر‌چه بیشتر همه شما عزیزان را از درگاه خداوند مسالت می کنم . 
اکبر هاشمی رفسنجانی رئیس مجمع تشخیص مصلحت نظام 
کار کارستان شهاب حسینی 
فرارو - آرمان شهرکی ؛ شهاب حسینی کاری کرده کارستان ! 
درود بر این هنرمند جهانی پرآوازه استاد درآوردن اشک مخاطب اشک شوق یا اشک ناشی از غم و اندوه . 
رمزوراز هنر و چیره‌دستی حسینی در چهره‌اش نهفته درست مثل چهره‌ی غمگین و سمپاتیک همفری بوگارت یا سیگار کشیدنش . 
کنار افتخاری که برایمان رقم زده جوری که حتی نوشتن درباره او جسارت می‌طلبد ؛ یک کار بزرگ دیگر نیز کرده اینکه آن غم و اندوه فروخورده طی سالیان ، آن زخم همه عمر خون‌آبه چکنده در دل و جان ایرانی‌ها را در بطن آوردگاهی هنری و جهانی که تفکر و اندیشه و احساس در آن موج می‌زند ؛ به اندوهی دیگر وصل کرده یعنی اینکه اکنون همگان از خلال خوانش متن فیلم فرهادی و نیز چهره‌ی اصیل غمگین ناب معصوم شکننده مردانه پراطمینان خاطره‌انگیز تودار و عاشق حسینی می‌فهمند که کنار غم لهستانی کیشلوفسکی‌وار یا مجاری بلا‌تار‌گونه یا شانه به شانه‌ی غربت و بی‌پناهی و خشونت پنهانی تنیده شده در جهان فیلمهای میلوش یانچو ، نوعی خاص از غم عمیق ایرانی نیز هست که صدای سکوت معنادارش از گوشه‌گوشه و زوایای پنهان و آشکار چهره‌ی حسینی فریاد می‌کشد . 
با صورت و ظاهر شهاب حسینی هیچ کار نمیشود کرد مگر اینکه اسکار یا نخل طلا ببری نه اینکه فرهادی هیچ کاره بوده اما تنها یک تفسیر از هزاران تفسیر این چهره را در قاب دوربین ثبت کرده . 
حضور حسینی در هر فیلم ، فضای اثر را برخه‌ای می‌کند با ابعادی وسیع و روبه‌رشد . 
هنری که از حضور حسینی و چهره‌اش نفع ببرد پوست دارد گوشت و استخوان ، چهره ، حجم . 
نوعی حافظه‌ی حسی و جسمانی که کانون و عضو حیاتی‌اش چهره است . 
و برای همین هم هست که هر حرکت حسینی در شادی و غم باشد یا خشم با تحریک همین حافظه جان مخاطب را می‌ستاند . 
بیننده در حافظه‌ای که رخسار حسینی تحریکش کرده عشق را به یاد می‌آورد ؛ سفری خاطره‌انگیز در گذشته‌ها را ، معشوقی یا یاری از دست رفته را ، ایرانیت را ، آفتاب تابان سرزمینش را ، آن پکهای بی‌پروای سیگار را در روزهای بارانی ، دانشجویی‌اش را ، انقلابها و طبقه‌ی متوسط را ، نشریات رادیکال را ، تعقیب و گریز‌ها را ، ته چین‌های مطبوع مادربزرگش را ، هرم گرمای تابستان را ، خانواده را ، بو و رایحه‌ای دل‌انگیز را از ورای گذشت سالیان . 
وقتی غم ملتی را در جهان بازتاب دادی و وقتی که خیلیها فهمیدند که درون ذهن و اندیشه‌ات خانه‌ات محل کارت شهر و دیارت چه می‌گذرد جلوی خیلی از خودخوریها گرفته می‌شود به آنجا نمی‌رسی که خودت را سوار بر مرکب مرگ از پل عابر پیاده حلق‌آویز کنی و به خویشتن و دیگران زخم بزنی هرچند که در اندوه و غم غوطه می‌خوری اکنون غمت جهانی شده حالا فهمیده‌ای که کن لوچی و دانیل بلکی هم هست که در سنگ بارش‌ها و گران سنگیهای زندگی‌های طاقت‌فرسا و در بی‌خانمانی کنار تو ایستاده یا پترسونی که اگر سندیکایی هم نداشته باشد فکرش را فشرده‌کرده می‌ریزد در مصراعی یا بیتی و به بی‌پیرایگی و سادگی زندگی راهوار و آسوده‌اش راضی است . 
و همه‌ی اینها از خلال چهره‌ی حسینی ممکن شده بی‌ریش با ریش یا ته ریشش هم فرقی نمی‌کند مهم این است که تاریخ سرزمینم در چشمهای شهاب حسینی لانه کرده و لبخندی که حق هر انسانی است انسانهای کشور من بیشتر بر لبانش درنگ اگر نگوییم خشکیده . 
باز هم خبری از حضور هدایتی در هیات‌مدیره پرسپولیس نیست . 
تیر عابر بانک به سنگ خورد . 
حسین هدایتی دور خیز بزرگی را کرده بود که سرانجام در هیات‌مدیره پرسپولیس عضو شود اما مخالفت وزیر مانع انجام این خواسته شد . 
تیر عابر بانک به سنگ خورد . 
گروه ورزش : به‌تازگی هدایتی در اینستاگرامش حرف‌هایی را زده که نشان می‌دهد با حضور او در لیست هیات‌مدیره تیم محبوبش باز هم مخالفت شده است . 
به گزرش تابناک : از چند ماه قبل وقتی رابطه علی اکبر طاهری و حسین هدایتی خوب شد ، طرفین امیدوار بودند که با رضایت وزارت ورزش و جوانان ، سرانجام عابر بانک قرمزها به جمع هیات‌مدیره پرسپولیس باز می‌گردد . 
پیرو همین سیاست بود که قبل از شروع فصل هدایتی بارها اعلام کرد مبلغی را به سرپرست پرسپولیس ( طاهری ) داده تا بدون مشکل در بازار نقل و انتقالات بازیکنان مورد نیاز را جذب کند . 
از سوی دیگر خودش از هر مصاحبه‌ای علیه وزارت ورزش دوری کرد تا با آرام شدن جو شاید با وساطت طاهری ، مجددا هدایتی عضور هیات‌مدیره شود . 
تیر عابر بانک به سنگ خورد اما گویا تا این لحظه رایزنی‌ها کارگر نیافتاده است . 
در لیست اولیه که 4 نفر حضور داشتند ، خبری از نام هدایتی نبود و امید آن می‌رفت وی پنجمین گزینه باشد اما گویا طاهری به وی اطلاع داده که شخص وزیر صریحا با حضور هدایتی مخالفت کرده است . 
اینگونه بود که هدایتی در آخرین پستش اینستاگرامش که در جواب چند هوادار گذاشته بود عنوان کرد در جبهه هواداری می‌تواند خدمت بیشتری را کند تا در پشت میز هیات‌مدیره . 
گفته می‌شود که پرونده‌های مالی و مشکوک هدایتی موجب ترس وزیر ورزش شده است و او این واهمه را دارد با انتخاب هدایتی داستان بابک زنجانی به گونه دیگری تکرار شود . 
از این رو بعید است مادامی‌که هدایت وزارت ورزش و جوانان در دست محمود گودرزی است ، هدایتی به این آرزوی قلبی‌اش ( حضور در هیات‌مدیره ) برسد . 
شاید پایان دولت یازدهم و انتخاب فرد جدیدی برای پست وزارت ورزش و جوانان راه حسین هدایتی را هموار سازد . 
او فعلا با سد بزرگی به‌نام وزیر ورزش مواجه است و بعید است با حضور این وزیر هدایتی جز هواداری پست دیگری را در پرسپولیس بگیرد ولو با خرج میلیاردها تومان از جیب مبارک . 
به بهانه حضور پررنگ خبرگزاری جمهوری اسلامی در نمایشگاه مطبوعات ؛ ایرنا ، رسانه‌ای برای تمام فصول 
تهران - ایرنا - بیست ودومین نمایشگاه مطبوعات و خبرگزاری‌ها بعد‌از‌ظهر جمعه - 14 آبان - به روی علاقه‌مندان گشوده شد ، رویدادی که با حضور رسانه‌های مطرح کشور و شعار « شفافیت و صداقت » سعی دارد تا در عصر ارتباطات جایگاه واقعی خود را به مخاطبان بشناساند . 
امسال نیز به رسم هر سال ، رسانه مادر تخصصی خبرگزاری جمهوری اسلامی ( ایرنا ) در این نمایشگاه که نقطه و مرکز گردهمایی بزرگ رسانه‌های سراسر کشور است ، غرفه‌ای برای خود برگزیده تا بیشتر به مخاطبان معرفی شود . 
خبرگزاری که با پشتوانه 82 سال سابقه ، اکنون به عنوان رسانه‌ای پیشرو در کشور ، منطقه و جهان ، با انبوهی از تجربه و بهره‌گیری از نیروهای متخصص و توانمند ، رسالت رسانه‌ای خود را در گستره‌ای جهانی به انجام می‌رساند . 
ایرنا نیز همچون دیگر رسانه‌ها و در عصر فناوری ، همواره پا به پای غول‌های خبری حرکت کرده تا در زمانه‌ای که با چشم بر هم زدنی خبرهای مختلف در سراسر دنیا با استفاده از ابزارهای مختلف از‌جمله فضای مجازی مخابره می‌شود ، از غافله رسانه عقب نماند . 
غرفه خبرگزاری جمهوری اسلامی در گام بیست ودوم نمایشگاه مطبوعات و خبرگزاری‌ها در سالن اصلی شبستان ، ضلع جنوب شرقی میدان سوم با 200 متر مربع مساحت که یکصد متر آن به روزنامه ایران اختصاص یافته ، مستقر شده است . 
در بخش‌هایی از این غرفه ، روند فعالیت‌های خبری ایرنا از زمان تاسیس تاکنون به تصویر کشیده شده است . 
تصویر اتاق خبر ایرنا ، مراکز استانی ، ایرنا در فضای مجازی ، ایرنا در بین‌الملل ، پوستر شناسنامه‌ای از افتتاح آژانس پارس - عنوان سابق ایرنا - در روزنامه اطلاعات شنبه بیستم مرداد سال 1313 ، بخش‌های دیگری از غرفه ایرنا را تشکیل می‌دهد . 
در این غرفه همچنین تولیدات ایرنا شامل بولتن و بروشور در معرض دید بازدیدکنندگان قرار گرفته تا چنانچه افراد تمایل به اشتراک این مطالب خبری داشته باشند ، از آنان ثبت‌نام به عمل آید . 
اما بخش دیگری از فعالیت‌های خبرگزاری جمهوری اسلامی در غرفه‌ای به نمایش عکس‌های سازمان خبرگزاری جمهوری اسلامی ( ایرنا ) و خبرگزاری یونهاپ کره جنوبی اختصاص دارد . 
عکس‌هایی که در قالب نمایشگاه عکس مشترک بصورت همزمان هفتم مهرماه در خانه هنرمندان ایران و در موزه ملی تاریخ معاصر کره جنوبی برپا شد و یکصد قطعه عکس با موضوعات سیاسی ، فرهنگی ، تاریخی ، ورزشی ، جاذبه‌های طبیعی ، گردشگری دو کشور به نمایش درآمد تا در راستای همکاری‌های دو جانبه و با هدف ارتقای سطح روابط فرهنگی دو کشور ، گام‌هایی برداشته شود . 
بازتاب این رویداد فرهنگی و برگزاری نمایشگاه مشترک تهران و سئول به همین جا ختم نشد به گونه‌ای که اخبار و تصاویر مربوط به اولین نمایشگاه مشترک عکس خبرگزاری‌های جمهوری اسلامی ایران ( ایرنا ) و یونهاپ مورد توجه بخش‌های مختلف رسانه‌های کره جنوبی بویژه خبرگزاری رسمی این کشور قرار گرفت . 
و اینک در بیست ودومین نمایشگاه مطبوعات و خبرگزاری‌ها نیز شاهد غرفه‌ای از این نمایش عکس‌های مشترک با نگاهی به مناسبات دوستانه دو کشور هستیم تا روابط و تعامل رسانه‌ای و فرهنگی میان ایران و کره جنوبی در قالب فعالیت رسانه‌ای گرم‌تر و گسترده‌تر شود . 
بیست ودومین نمایشگاه مطبوعات و خبرگزاری‌ها با حضور 900 رسانه در قالب 620 غرفه تا روز جمعه 21 آبان‌ماه از ساعت 9:30 تا 20 در مصلای بزرگ امام خمینی (ره) میزبان علاقه‌مندان و بازدیدکنندگان از این رویداد بزرگ فرهنگی رسانه‌ای است . 
فراهنگ * * 1883 * * 1071 * * خبرنگار : مریم جلوداران * * انتشار‌دهنده : امید غیاثوند 
مجلس اصلاحیه قانون کار و تعاون را به دولت پس می‌دهد ؟ 
به گزارش ایسنا در هفته‌ای که گذشت رییس کمیسیون اجتماعی مجلس از دستور کار لایحه اصلاح قانون تعاون در جلسه دوم این کمیسیون خبر داد و گفت که به دلیل انتقاد نمایندگان کارگری و کارفرمایی نسبت به لایحه ، جلسه اول نتیجه‌ای در پی نداشته است . 
آنطور که سلمان خدادادی گفته احتمال رد لایحه در کمیسیون اجتماعی وجود دارد اما مجلس به‌سادگی از مسایل و منافع کارگری نمی‌گذرد . 
پیشتر نمایندگان برخی تشکل‌های کارگری اعلام کرده بودند که مخالفتی با بررسی اصلاح قانون کار در مجلس ندارند به شرط آنکه از تمام تشکل‌ها برای اظهارنظر مشورتی دعوت به عمل آید . 
این هفته مجلس وزیر کار را برای پاسخگویی به سوال تعدادی از نمایندگان مجلس درباره مدیریت شستا و مشکلات سازمان تامین اجتماعی به مجلس فراخواند . 
تحقیق و تفحص مجلس از وزارت تعاون ، کار و رفاه اجتماعی و شرکت سرمایه‌گذاری تامین اجتماعی نیز از دیگر موضوعاتی بود که این هفته خبرساز شد . 
یکی دیگر از خبرهای جنجالی این هفته به خبر اشتغالزایی دو میلیون و 400 هزار نفری دولت یازدهم اختصاص داشت که از سوی وزیر کار اعلام شد و واکنش‌های متفاوتی را از سوی صاحبنظران اقتصادی در پی داشت . 
به گفته علی ربیعی ، از ابتدای فعالیت دولت یازدهم به صورت خالص یک میلیون و 900 هزار شغل و به صورت ناخالص 2 میلیون و 400 هزار شغل در کشور ایجاد شده است . 
او تاکید کرد که نرخ مشارکت 39.5 درصدی موجب افزایش امید در جامعه شده و تمایل بیشتر افراد برای اشتغال را نشان می‌دهد . 
وزیر تعاون ، کار و رفاه اجتماعی همچنین از کاهش نرخ سود تسهیلات صندوق توسعه ملی به 11 درصد خبر داد و گفت : این نرخ در مناطق محروم به 7 درصد رسیده تا منجر به ایجاد اشتغال شود . 
در هفته‌ای که گذشت رییس اتاق تعاون ایران به مجلس رفت تا مخالفت جامعه تعاون کشور را با اصلاحیه قانون تعاون اعلام کند . 
وی از نمایندگان مجلس خواست با توجه به اینکه اصلاحیه بدون اخذ نظرات ذینفعان بخش تعاون و اتحادیه‌ها و اتاق‌های تعاون نوشته شده به آن رای ندهند . 
در همین راستا معاون امور تعاون وزیر کار از اختلاف‌نظر دولت و مجلس بر سر تصویب لایحه خبر داد و در یک برنامه تلویزیونی اعلام کرد که لایحه اصلاح قانون تعاون سه سال است در مجلس مانده ولی مجلس کلیات آن را رد نکرده و از وزارت تعاون و اتاق تعاون برای اصلاح آن دعوت نکرده است . 
وی از پیشقدم نشدن دولت در ارایه اصلاحیه قانون تعاون پرده برداشت و گفت که این اقدام تکلیف قانونی دولت بوده و مجلس دولت را مکلف کرده تا بر اساس ماده 9 قانون سیاستهای اصل 44 اصلاحیه تعاون را تدوین و تقدیم مجلس کند . 
در مقابل رییس فراکسیون تعاون مجلس نیز تاکید کرد که این لایحه بدون نظر ذینفعان بخش تعاون نوشته شده و مجلس وقتی نتواند آن را اصلاح کند به آن رای نمی‌دهد . 
به اعتقاد وی ، اتاق تعاون در اصلاح قانون تعاون نقشی نداشته و مورد نظرخواهی قرار نگرفته است بنابر این اگر لایحه اصلاح قانون تعاون به مجلس بیاید یا باید آن را رد کند یا از اصلاح بگذراند ولی اصلاح مجلس باید به گونه‌ای باشد که لایحه حالت خود را از دست ندهد و با توجه به اعتراض و ابهامات موجود در آن مجلس به این لایحه رای نمی‌دهد . 
برگزاری مسابقات " سکوی پرش " از دیگر رویدادهای هفته جاری بود ! 
سازگار‌نژاد ـ رییس سازمان آموزش فنی و حرفه‌ای در آیین افتتاح هفدهمین دوره از مسابقات ملی مهارت بر لزوم همکاری دستگاههای بین‌بخشی برای ارتقای مسابقات مهارت تاکید کرد و گفت : مسابقات ملی و جهانی مهارت فرصت ارزشمندی است تا نقاط ضعف و قوت خودمان را در حوزه آموزش‌های فنی وحرفه‌ای ارزیابی و شناسایی کنیم . 
وی از مسابقات ملی مهارت به " سکوی پرش " تعبیر کرد و گفت : مسابقات مهارت در عرصه ملی کمک می‌کند تا علاوه بر ارتقای جایگاه سازمان ، نقش سازنده‌ای در مسیر مهارت‌آموزی ایفا کنیم . 
در عرصه بین‌المللی نیز به آموزش‌های مهارتی نیاز داریم تا شرایط خود را در زمینه مهارت‌آموزی محک بزنیم . 
سازگارنژاد تعداد شرکت‌کنندگان در این دوره از مسابقه را 492 نفر اعلام کرد و از همراهی و همکاری موثر کارشناسان آلمانی در دو رشته « تراش و فرز » خبر داد . 
به گفته وی آموزش تکمیلی برگزیدگان نهایی برای شرکت در مسابقات جهانی مهارت 2017 ابوظبی ، در کشور آلمان صورت خواهد گرفت . 
انتهای پیام 
پای پلیس فتا به کنکور ارشد پزشکی باز شد 
پایگاه خبری تحلیلی انتخاب ( Entekhab.ir ) : رئیس مرکز سنجش آموزش پزشکی با اشاره به رسیدگی به اعتراضات داوطلبان آزمون کارشناسی‌ارشد گروه پزشکی ، از تهیه نامه برای دفتر حقوقی وزارت بهداشت جهت پیگیری کارنامه‌های تقلبی خبر داد . 
به گزارش انتخاب ، دکتر محمد حسین پورکاظمی افزود : اعتراض داوطلبان آزمون کارشناسی‌ارشد پزشکی امسال در دو گروه ظرفیت پذیرش و اشتباه در سئوالات بود که به هر دو رسیدگی شد . 
وی افزود : داوطلبان آزمون کارشناسی‌ارشد پزشکی در 79 رشته و 56 مجموعه امتحان دادند که در برخی از رشته‌ها 160 سئوال بدون هیچ تغییری بود و در برخی دیگر یک یا دو گزینه و یک یا چند سئوال غلط بوده است . 
پورکاظمی اظهار داشت : در بازه زمانی‌که به داوطلبان اعلام شد و با توجه به انتشار سئوالات و کلید آزمون و همچنین قرار گرفتن پاسخنامه‌ها بر روی سایت مرکز سنجش ، داوطلبان در برخی از رشته‌ها اعتراضاتی داشتند که آن اعتراضات وارد بود و ما آن را در کلید و نمره نهایی اعمال کردیم . 
داوطلبان مطمئن باشند حق هیچ کس ضایع نمی‌شود . 
وی یادآور شد : ایجاد بانک سئوالات در ساختمان جدید مرکز سنجش آموزش پزشکی پیگیری می‌شود و با توجه به امکانات جدیدی که داده می‌شود امیدواریم این مشکلات کاهش یابد . 
رئیس مرکز سنجش آموزش پزشکی درباره رسیدگی به انتشار کارنامه‌های تقلبی در آزمون کارشناسی‌ارشد پزشکی گفت : این موضوع در حال پیگیری قضایی است . 
ما معتقدیم از فضای مجازی سو استفاده شده است و کارنامه‌های غیرواقعی برای داوطلبان ارائه شده و ذهن آنها را مشوش کرده است . 
وی افزود : به همین منظور نامه‌ای به همراه مدارک لازم به دفتر حقوقی وزارت بهداشت داده شده است تا آنها از پلیس فتا کمک بگیرند و به این مسئله رسیدگی شود . 
در حال حاضر افرادی که این کار را کرده‌اند اعلام کرده‌اند که از سایت‌های آنها سو استفاده شده و ما نیز اعلام کردیم مراجع قانونی به آن رسیدگی می‌کند . 
پورکاظمی با اشاره به ظرفیت اعلام شده در آزمون کارشناسی‌ارشد پزشکی و اعتراض داوطلبان به میزان ظرفیت پذیرش گفت : تاکنون از میان 16 هزار نفر مجاز به انتخاب رشته در آزمون کارشناسی‌ارشد سال 95 گروه پزشکی بالغ بر 13 هزار نفر فرم انتخاب رشته خود را تکمیل کردند . 
وی افزود : ظرفیتی که در دفترچه آزمون اعلام شده کمتر از 5 هزار نفر است اما با توجه به مساعدت وزیر بهداشت ، معاون آموزشی و سایر دانشگاه‌ها ، ظرفیت از سال گذشته کمتر نخواهد بود . 
رئیس مرکز سنجش آموزش پزشکی تاکید کرد : در سال گذشته با اتخاذ تمام تمهیدات و ظرفیت‌های دانشگاه‌ها تعداد 6 هزار و 401 نفر در آزمون کارشناسی‌ارشد گروه علوم پزشکی قبول شدند که امسال نیز به‌هیچ‌وجه کمتر از سال گذشته نخواهد بود . 
در مصاحبه با اسکای . 
واکنش مولر به نیمکت‌نشینی برابر اتلتیکو . 
بایرن شب گذشته در شرایطی در بازی رفت نیمه‌نهایی لیگ قهرمانان مغلوب اتلتیکو شد که توماس مولر ، در کمال شگفتی یک نیمه را روی نیمکت نشسته بود . 
[ واکنش مولر به نیمکت‌نشینی برابر اتلتیکو ] . 
به گزارش " ورزش سه " ، بایرن بازی رفت را با یک گل به اتلتیکو باخت تا برای صعود به فینال ، نیازمند به پیروزی با اختلاف بیش از یک گل در آلیانس ارنا باشد . 
پس از شکست مونیخی‌ها ، رسانه‌های آلمان به شدت از تصمیم پپ برای نیمکت‌نشین کردن توماس مولر انتقاد کردند . 
از نگاه ژرمن‌ها ، مولر حکم مسی را برای بایرن دارد . 
اما واکنش مولر نسبت یه این نیمکت‌نشینی جه بوده است . 
ستاره ملی‌پوش آلمانی بایرن در مصاحبه با اسکای گفت :" سعی کردم با نیمکت‌نشینی‌ام به صورت حرفه‌ای برخورد کنم . 
این اتفاق شما را خوشحال نمی‌کند اما مهم است که درک کنید چه چیزی برای تیم مهم است . 
اگر هر کسی که روی نیمکت می‌نشیند ، خودش را ببازد و واکنش بدی نشان دهد بهتر است کسب موفقیت در فصل را فراموش کنیم . 
" 
بارسلونا ، شکار موردعلاقه فرناندو تورس 
اگر بخواهیم از یک بازیکن اتلتیکو به عنوان خطرناک‌ترین چهره برای مدافعان بارسلونا نام ببریم ، بدون شک آن بازیکن فرناندو تورس خواهد بود . 
به گزارش ورزش سه ، بارسلونا امشب در نوکمپ و از دور رفت مرحله یک چهارم نهایی لیگ قهرمانان میزبان اتلتیکو خواهد بود ؛ حریفی که در 6 بازی گذشته چه در نوکمپ و چه در خانه مغلوب آبی اناری‌ها شده است ؛ با این حال بازی امشب شرایط متفاوتی دارد . 
اتلتیکو با روحیه از کسب برتری 01-May برابر بتیس و با فرناندو تورس آماده و سرحال خود به نوکمپ خواهد رفت تا مقابل بارسای زخم‌خورده از شکست مقابل رئال صف‌آرایی کند . 
تورس برابر بتیس یک گل زد ، یک پاس گل داد و چند گل هم نزد بطوریکه سیمئونه در نشست خبری پس از بازی صراحتا گفت که این بازیکن برابر بارسلونا از ابتدا به میدان خواهد رفت . 
ال نینیو با پیراهن اتلتیکو و چلسی موفق به زدن 10 گل به بارسا شده است . 
آبی اناری‌ها شکار مورد علاقه تورس هستند چرا‌که این بازیکن بیش از هر تیمی به بارسا گلزنی کرده است . 
پس از بارسلونا ، و یا رئال با دریافت 9 گل از تورس در رده بعدی قرار دارد . 
به یاد ماندنی‌ترین گل‌های او به بارسلونا به بازی برگشت نیمه‌نهایی لیگ قهرمانان سال 2012 بر می‌گردد که او در نوکمپ هر دو گل چلسی را به ثمر رساند . 
گل دوم او دقیقه 90 به ثمر رسید در حالیکه بارسا برای زدن گل سوم و صعود به فینال خیمه سنگینی روی دروازه چلسی 10 نفره زده بود . 
باید دید تورس امشب خاطره آن شب فراموش‌نشدنی را تکرار خواهد کرد یا خیر . 
ضعف نظارتی در برخورد با جذب غیرقانونی نیروهای خارجی 
نمایندگان ملت معتقدند ضعف نظارتی دستگاه‌های اجرایی از مهم‌ترین عوامل جذب نیروهای خارجی در واحدهای تولیدی و مشاغل آسان است 
ولی ملکی عضو کمیسیون صنایع و معادن مجلس شورای اسلامی در گفتگو با خبرنگار صنعت ، تجارت و کشاورزی گروه اقتصادی باشگاه خبرنگاران جوان ، به قانون رفع موانع تولید و لزوم جذب نیروی انسانی ایرانی در واحدهای تولیدی صنعتی و تجاری رسمی کشور اشاره کرد و افزود : جذب اتباع خارجی در واحد‌های تولیدی صنعتی رسمی غیرقانونی است و دولت ، به ویژه وزارت تعاون کار و رفاه اجتماعی هیچ گونه مجوزی را در این خصوص صادر نمی‌کند . 
وی افزود : به‌طور کلی جذب نیرو‌های خارجی در مشاغل آسان و رسمی جرم محسوب می‌شود زیرا اکنون کشور با مشکل بی کاری و اشتغال‌زایی مواجه است ونیروهای ایرانی برای جذب و استخدام در اولویت قرار دارند . 
ملکی گفت : یکی از صنایعی که به دلیل ارتقای استانداردهای جهانی از نیرو‌های خارجی آموزش دیده استفاده می‌کند صنعت خودرو سازی است به طوری که در حال حاضر بیش از 700 هزار نیروی ایرانی به‌طور مستقیم و سه میلیون نیرو‌ی ایرانی به‌طور غیر‌مستقیم و فقط تعدادکمی نیروی خارجی در آن جذب شده‌اند . 
وی ادامه داد : باید با حمایت و رفع موانع تولید بسترهای اشتغال‌زایی و جذب نیروی انسانی ایرانی در واحدهای تولیدی فراهم شود . 
کارفرمایان متخلف جریمه شوند 
محمد رضا منصوری عضو کمیسیون صنایع و معادن مجلس شورای اسلامی خبرنگار صنعت ، تجارت و کشاورزی گروه اقتصادی باشگاه خبرنگاران جوان ، با تاکید براین که جذب نیروهای خارجی در بخش‌های مختلف کشاورزی ، صنعت ، واحد‌های تولیدی و مشاغل آسان جرم محسوب می‌شود ، اظهار کرد : کارفرمایان به دلیل بهره‌وری بیشتر و حضورشبانه روزی نیروهای خارجی از این افراد استفاده می‌کنند که این امر براساس قانون تخلف است و کارفرمایان متخلف باید جریمه و نیروهای خارجی اخراج شوند . 
وی ادامه داد : ضعف نظارتی دستگاه‌های اجرایی از مهم‌ترین عوامل جذب نیروهای خارجی در واحدهای تولیدی و مشاغل آسان است . 
منصوری تصریح کرد : براساس مفاد اقتصاد مقاومتی و قانون تا زمانی که نیروهای انسانی ومتخصصان مشابه داخلی در کشور وجود دارد نباید از نیروهای خارجی استفاده شود . 
وی در پایان گفت : بازرسی‌های مکرر نیرو‌ی انتظامی و بازرسان وزارت تعاون کار و رفاه اجتماعی از واحدهای تولیدی و مشاغل آسان و موظف کردن کارفرمایان برای ارائه گزارش‌های نحوه عملکرد و جذب نیروهای انسانی کمک بزرگی به جلوگیری از جذب نیروهای خارجی و افزایش اشتغال‌زایی جوانان است . 
انتهای پیام / 
نشست دوجانبه سرتاج عزیز و اشرف غنی حول محور دورنمای صلح در افغانستان 
به گزارش ایسنا ، به نقل از وب‌سایت روزنامه مینت ، این دیدار در حاشیه کنفرانس " قلب آسیا " در امریتسار واقع در ایالت پنجاب هند صورت گرفت . 
این نشست دوجانبه در بحبوحه ابراز نگرانی کابل نسبت به حمایت‌های ادعا شده اسلام‌آباد از طالبان در افغانستان که دولت اشرف غنی ، رئیس جمهور این کشور را تهدید می‌کند ، صورت گرفت . 
دولت کابل از پاکستان به‌خاطر ناتوانی‌اش در آوردن طالبان به پای میز مذاکرات انتقاد کرده است . 
یک منبع آگاه گفت : سرتاج عزیز ، مشاور نخست‌وزیر پاکستان در امور خارجه و اشرف غنی ، درباره دورنماهای صلح ، توسعه و ثبات در افغانستان صحبت کردند . 
افغانستان تروریسم ناشی از پاکستان را به عنوان بزرگترین تهدید برای صلح منطقه‌ای توصیف کرده است . 
کنفرانس " قلب آسیا - استانبول " در سال 2011 میلادی شکل گرفت و کشورهای شرکت‌کننده در آن شامل پاکستان ، افغانستان ، جمهوری آذربایجان ، چین ، هند ، ایران ، قزاقستان ، قرقیزستان ، روسیه ، عربستان ، تاجیکستان ، ترکیه ، ترکمنستان و امارات هستند . 
هدف این پلتفورم حمایت از همکاری اقتصادی ، سیاسی و امنیتی میان افغانستان و همسایگانش است . 
انتهای پیام 
شواهد جدید از تاثیر کاکائو بر سلامت قلب 
کارشناسان آمریکایی در مطالعه‌ای به شواهد بیشتری دست یافتند که نشان می‌دهد ترکیب‌های موجود در کاکائو برای سلامت سیستم قلبی ، عروقی مفید است . 
شواهد جدید از تاثیر کاکائو بر سلامت قلب 
زندگی سلامت - همشهری آنلاین : کارشناسان آمریکایی در مطالعه‌ای به شواهد بیشتری دست یافتند که نشان می‌دهد ترکیب‌های موجود در کاکائو برای سلامت سیستم قلبی ، عروقی مفید است . 
به گزارش ایسنا ، در این بررسی متخصصان دانشگاه " براون " اطلاعات بدست‌آمده از بیش از 1100 نفر را مورد مطالعه قرار دادند تا مشخص شود آیا مصرف محصولات حاوی کاکائو که دارای ترکیب‌های فلاوانول است می‌تواند شاخص‌های زیستی همچون سطح کلسترول و حساسیت فرد نسبت به انسولین که سطح قندخون را کنترل می‌کند ، بهبود دهد . 
دکتر " سیمین لیو " یکی از محققان این مطالعه گفت : مصرف ترکیب فلاوانول موجود در کاکائو می‌تواند احتمال دیس لیپیدمی ( اختلال در سوخت‌و‌ساز چربی ) ، مقاومت انسولین و التهاب سیستمی را کاهش دهد که فاکتورهای خطرزا در بروز بیماری‌های قلبی هستند . 
به گزارش مدیکال دیلی ، نتایج این مطالعه که بر اساس تحقیقات محدود به دست آمده به‌طور مستقیم نقش فلاوانول‌های موجود در کاکائو را در کاهش حمله قلبی یا دیابت مورد بررسی قرار نداده اما می‌تواند گامی مهم برای انجام آزمایشات جامع‌تر باشد . 
همچنین در تمامی افراد شرکت‌کننده شاخص‌های زیستی مورد هدف با مصرف کاکائو روند بهبود را نداشته اما در افرادی که از محصولات کاکائویی سرشار از ترکیب فلاوانول مصرف کرده بودند این بهبود چشمگیر بوده است . 
سرنوشت « روسف » در دستان نمایندگان سنا / برزیل ناآرام است 
به گزارش خبرگزاری مهر به نقل از بی بی سی ، مجلس سنای برزیل امروز چهارشنبه در حالی فرایند رسیدگی به طرح استیضاح « دیلما روسف » رئیس جمهوری این کشور را آغاز می‌کند که وی در آخرین تلاش خود برای متوقف کردن جلسه رای‌گیری ، دست به دامن دیوان عالی کشور شد حال آنکه این مرجع قانونی پیشتر همه درخواست‌های مشابه در این زمینه را رد کرده است . 
گزارش‌ها حاکی از تجمع اعتراض‌آمیز طرفداران روسف و ناآرامی گسترده در اکثر شهرهای برزیل است . 
در این میان ، مسدود شدن خیابان‌های « سائوپائولو » بزرگترین شهر برزیل ، به دلیل تجمع انبوه معترضان موجب دشواری تردد در سطح شهر شده است . 
از سوی دیگر پلیس می‌گوید که 14 بزرگراه در مجموع 26 ایالت به‌اضافه شهر « برازیلیا » پایتخت ، با وضعیت مشابه روبروست . 
اگر مجلس سنای برزیل با طرح استیضاح روسف موافقت کند وی تا زمان صدور حکم نهایی در خصوص اتهاماتش برای مدت 180 روز از سمت ریاست جمهوری تعلیق خواهد شد و تا آن زمان « میشل تمر » معاون رئیس جمهور و مردی که از سوی او به خیانت متهم است ، عهده‌دار وظایف وی خواهد بود . 
با توجه به اینکه چندی پیش ، « ادواردو کونا » رئیس مجلس نمایندگان برزیل به دلیل فساد مالی از سمت خود تعلیق شد ، این روزها زمزمه‌های بسیاری درباره نامشروع بودن طرح استیضاح روسف به گوش می‌رسد . 
کونا که از نمایندگان اپوزیسیون است نقش بسزایی در پیشرفت طرح استیضاح و موافقت با آن در مجلس نمایندگان داشت . 
از سوی دیگر ، در روز سه‌شنبه ، « والدیر مارانوا » جانشین موقت کونا نیز که مثل وی از حزب اپوزیسیون است ، در اقدامی عجیب لغو طرح استیضاح روسف را خواستار شد حال آنکه ظرف کمتر از 24 ساعت و بی‌آنکه توضیحی ارائه دهد مجددا از تصمیم خود منصرف شد . 
روسف از سوی حزب اپوزیسیون به استفاده از بودجه دولتی برای تبلیغات ستاد انتخاباتی خود متهم است . 
علاوه بر این گفته می‌شود که وی در فساد مالی شرکت نفت ملی « پتروبراس » هم بی‌تقصیر نیست . 
در هر صورت ، کل داستان روسف از اتهامات نسبت داده شده به وی تا ماجرای استیضاح نه تنها کشور را به ناآرامی کشانده بلکه در هر دو جناح طرفدار دولت و اپوزیسیون موجب سردرگمی و آشفتگی شده است . 
3 ورزشکار قمی در المپیک ورزش‌های رزمی روسیه شرکت می‌کنند 
جواد محمدزاده در گفتگو با خبرنگار مهر ، اظهار داشت : المپیک ورزش‌های رزمی جهان با حضور تیم‌هایی از نقاط مختلف جهان برگزار می‌شود و کاروان ورزش‌های رزمی کشورمان در حالی عازم این رقابت می‌شود که 3 ورزشکار از استان قم در ترکیب تیم اعزامی حضور دارند . 
وی افزود : در رشته کیک‌بوکسینگ و در وزن منهای 75 کیلوگرم محمد جواد صادق قهرمان ارزنده رزمی استان قم که پیش‌از این نیز در رویدادهای بین‌المللی برای ورزش قم افتخار آفرین شده بود بار دیگر در این دوره از رقابت‌های معتبر برون‌مرزی شرکت می‌کند . 
رئیس هیئت ورزش‌های رزمی استان قم گفت : در دسته منهای 60 کیلوگرم فیروز مختاری رزمی‌کار قمی که در مسابقات انتخابی تیم ملی در ماه‌های گذشته طی چند نوبت صاحب مدال شده بود برای تیم ملی به میدان می‌رود . 
محمدزاده بیان داشت : نماینده کیک‌بوکسینگ قم در وزن منهای 63 کیلوگرم تیم ملی کیک بوکسینگ محمد هادی امینی دیگر ورزشکار قمی است که همراه با سایر اعضای تیم ملی امروز راهی محل برگزاری مسابقات در سن پطرزبورگ روسیه خواهد شد . 
وی در بخش دیگری از اظهارات خود عنوان کرد : مسابقات انتخابی تیم جوانان استان قم امشب در مجموعه ورزشی راحله برگزار می‌شود و از همه مربیان دعوت به‌عمل‌آمده تا جهت حضور و شرکت قهرمانان خود در این فراخوان ، اطلاع‌رسانی وهماهنگی‌های لازم را بعمل آورند . 
رئیس هیئت ورزش‌های رزمی استان قم تصریح کرد : مسابقات رزمی کیک‌بوکسینگ سبک نیو فول کنتاکت جایزه بزرگ استان قم نیز چندی پیش با حضور 150 رزمی‌کار در سالن بوکس مجموعه ورزشی راحله قم به انجام رسید و نفرات برتر در اوزان مختلف در رده‌های سنی نوجوانان ، جوانان و بزرگسالان مشخص شدند . 
فعالیت دانشگاه آزاد در آلمان ، روسیه و ایتالیا آغاز شد 
به گزارش خبرنگار مهر ، حمید میرزاده ظهر امروز در مراسم آغاز سال تحصیلی دانشگاه آزاد و تقدیر از دانشجویان برتر این دانشگاه در واحد تهران - شمال دانشگاه گفت : دانشگاه آزاد بر اساس گزارش پایگاه بین‌المللی ESI دارای رتبه 162 تولید علم جهان است در حالی که رتبه این دانشگاه در سال 92 در این پایگاه بین‌المللی 750 بود . 
وی با بیان اینکه یک میلیون و 636 دانشجو در دانشگاه آزاد مشغول به تحصیل هستند ، افزود : 37 درصد کل دانشجویان کشور در این دانشگاه تحصیل می‌کنند . 
رئیس دانشگاه آزاد خاطرنشان کرد : بیش از 32 هزار عضو هیئت علمی تمام‌وقت در این دانشگاه فعالیت می‌کنند که پرونده جذب 4 هزار عضو هیئت علمی جدید قطعی شده و پرونده 3500 عضو هیئت علمی دیگر نیز در حال بررسی است . 
میرزاده تاکید کرد : طی 3 سال گذشته در این دانشگاه 11 هزار عضو هیئت علمی جدید جذب شده که برنامه داریم میزان جذب اعضای هیئت علمی خود را به 20 هزار نفر افزایش دهیم . 
وی با بیان اینکه در گذشته حدود 45 تا 50 هزار دانشجو در دانشگاه آزاد تقاضای مهمانی و یا انتقالی داشتند ، خاطرنشان کرد : با اجرای طرح بومی گزینی اکنون تعداد درخواست‌های مهمانی و انتقالی این دانشگاه به 17 هزار نفر کاهش یافته است . 
رئیس دانشگاه آزاد اظهارداشت : در حال حاضر 60 درصد اساتید این دانشگاه استادیار به بالا هستند . 
همچنین 36 هزار نفر از اساتید دانشگاه‌های دولتی و غیر دولتی در دانشگاه آزاد تدریس می‌کنند . 
وی در خصوص واحد علوم پزشکی این دانشگاه نیز گفت : واحدهای علوم پزشکی این دانشگاه 1551 عضو هیئت علمی دارند و اکنون تعداد واحدهای دارای دکترای حرفه‌ای این دانشگاه نیز از 20 واحد به 24 واحد رسیده است . 
وی عنوان کرد : مراکز پژوهشی این دانشگاه در مهر 92 تنها 30 مرکز بود که اکنون به 83 مرکز رسیده است . 
رئیس دانشگاه آزاد تاکید کرد : میزان اعتبارات برون‌دانشگاهی این دانشگاه از 31 میلیارد تومان به 61 میلیارد تومان افزایش یافته است . 
میرزاده اضافه کرد : در دوره ریاست دکتر جاسبی ، این دانشگاه با پایگاه‌های علمی بین‌المللی ارتباط داشت اما در دوره دو ساله بعد از مسئولیت دکتر جاسبی ارتباط دانشگاه با این پایگاه‌ها قطع شد و مجددا توانسته‌ایم با پایگاه‌های علمی بین‌المللی ارتباط برقرار کنیم . 
وی اظهارداشت : دفاتر بین‌الملل این دانشگاه راه‌اندازی شده است و از مهرماه امسال دفاتر آلمان ، روسیه و ایتالیای این دانشگاه فعالیت‌های آموزشی خود را آغاز کرده‌اند . 
وی افزود : نمایندگان مجلس فارغ از گرایش‌های سیاسی از برنامه‌های این دانشگاه حمایت کرده‌اند و 242 نفر از نمایندگان برنامه‌ای از طرح توسعه تحصیلات تکمیلی این دانشگاه حمایت کرده‌اند . 
رئیس دانشگاه آزاد با بیان اینکه 74 درصد دانشجویان شاهد و ایثارگر کشور در دانشگاه آزاد تحصیل می‌کنند ، گفت : شهریه این دانشجویان از سوی بنیاد شهید پرداخت می‌شود که اکنون نیمی از شهریه این دانشجویان به دانشگاه پرداخت شده و نیمی دیگر باقی‌مانده است . 
آغاز به کار یک رسانه اقتصادی 
پایگاه خبری تحلیلی انتخاب ( Entekhab.ir ) : ما هر روز آخرین اخبار اقتصادی و تازه‌ترین رویدادهای تجارت در ایران و جهان را در معتبر‌ترین رسانه‌ها دنبال میکنیم و با کسب 
اطلاع از تازه‌ترین تکنولوژی‌ها و جدید‌ترین راهکارهای تجارت میتوانیم برای امور 
مالی زندگی و کسب و کار خود بهتر برنامه‌ریزی کنیم تا در نهایت موفق‌تر باشیم . 
اما افرادی در امور مالی ، اقتصادی و تجاری 
خود قدرتمند‌تر و موفق‌تر هستند که همیشه هوشمندانه‌تر از سایر افراد عمل میکنند . 
افراد 
موفق همیشه در زمان مطالعه اخبار با تیزبینی خاصی در اخبار اقتصادی نکته‌های مفیدی را دریافت میکنند و از این نکات در مدل کسب و کار ، 
هزینه و برنامه‌ریزی مالی خود استفاده میکنند . 
برای مدیران و تاجران موفق ، نوع رسانه منتشر‌کننده خبر نیز اهمیت بسیاری دارد و همیشه قبل از خواندن اخبار از اعتبار 
رسانه خبری مطمئن میشوند . 
یکی از ویژگی‌های یک رسانه معتبر در زمینه اقتصاد 
و تجارت وجود مدیران و خبرنگاران متخصص با تحصیلات در زمینه‌های مرتبط با اقتصاد و 
تجارت است تا با حساسیت خاصی برترین محتوای خبری و آموزشی را از بزرگترین خبرگزاری‌های بین‌المللی ترجمه و همچنین بروز‌ترین تحلیل‌های اقتصادی را به کمک کارشناسان 
اقتصادی منتشر کند . 
به عنوان مثال وب‌سایت iri1.com امروز به عنوان رسانه برتر در انتشار اخبار اقتصادی ایران و جهان مورد استقبال 
کارشناسان اقتصادی و تاجران موفق قرار گرفته است زیرا تمام ویژگی‌های یک رسانه 
خبری تحلیلی در حوزه تجارت را دارد . 
این رسانه خبری معتبر همواره با ترجمه تازه 
ترین اخبار اقتصادی جهان و تولید محتوای خبری 
کارشناسی شده در رابطه با صنایع مختلف مانند بورس ، تکنولوژی ، گردشگری و خودرو 
توانسته مورد تایید مدیران و اقتصاد دانان قرار گیرد . 
همچنین رویکرد جدید این سایت خبری در صنعت 
کشاورزی ، دام وطیور و اللخصوص اسب عرب یکی از تفاوت‌های این رسانه با سایر رسانه هاست . 
بنابراین به همه علاقه‌مندان به پیشرفت در 
امور مالی و تجاری توصیه میکنیم همیشه با رسد رسانه‌های معتبری مانند رسانه فوق 
همیشه به‌روز باشند و در زمان مطالعه خبر 
به نکته‌های خاص در زمینه‌های اقتصادی توجه بیشتری داشته باشند . 
به جای دست زدن همه فریاد بزنند " یا حسین " 
فرارو - خطیب نماز جمعه این هفته تهران تاکید کرد که اگر قرار است شب عاشورا مسابقه فوتبال انجام شود فضای این مسابقه باید صد در صد عاشورایی و کربلایی باشد . 
به گزارش فرارو ، آیت‌الله موحدی کرمانی در خطبه‌های این هفته نماز جمعه تهران گفت : مساله مسابقات فوتبال ، مساله عجیبی شده . 
از طرفی تذکرات داده شده بنده هم در این رابطه تذکر می‌دهم . 
از طرفی اظهار می‌کنند که اگر آن را در ایران تعطیل کنیم توالی فاسد زیادی خواهد داشت . 
وی ادامه داد : من در این زمینه وارد نمی‌شوم اما باید بگویم که اگر قرار است شب عاشورا مسابقات فوتبال انجام بگیرد ، دقت کنید که فضای مسابقه باید صد درصد عاشورایی و کربلایی باشد ، در و دیوار آنجا باید سیاه‌پوش شود ، تمام فضا سیاه‌پوش شود و فریاد یا حسین از میان جمعیت پیوسته بلند شود . 
خطیب نماز جمعه این هفته تهران تاکید کرد : عوض کفی که در این مسابقات زده می‌شود باید همه فریاد بزنند یاحسین . 
خطیب موقت جمعه این هفته تهران همچنین در بخش دیگری از خطبه‌های نماز جمعه با تسلیت ایام سوگواری شهادت حضرت ابا عبدالله الحسین (ع) ، اظهار کرد : عده‌ای امروز از آمریکا ترس دارند و جرات نمی‌کنند منویات رهبری را اجرا کنند . 
وی با تاکید بر اینکه آنها حتی در سخنانشان می‌گویند که باید با آمریکا کنار بیاییم ، تصریح کرد : نباید به امریکا چشم امید داشت . 
خطیب نماز جمعه تهران با تاکید بر این که بزرگترین نهی از منکر ، مبارزه باسلطه آمریکا ست ، تصریح کرد : آل سعود ، صهیونیستها و داعش ایادی آمریکا هستند . 
آیت‌الله موحدی کرمانی با اشاره به رهنمود مقام معظم رهبری مبنی بر « تکیه بر خود » ادامه داد : رهبری بیان داشته‌اند « اقتصاد مقاومتی ، اقدام و عمل » ، یعنی می‌توانید با تکیه بر توان و امکانات داخلی غنی شوید و حتی از دلارهایی که آمریکا از شما دزدیده است ، بی‌نیاز شوید . 
وی ، با بیان اینکه بزرگترین منکری که باید در مقابل آن بایستیم ، سلطه آمریکا ست ، گفت : آمریکا بر کشورهای ضعیف اسلامی سلطه دارد و برخی از کشورها از آن می‌ترسند و یا تسلیم می‌شوند ؛ لذا سلطه بیگانه مهمترین و اصلی‌ترین منکرات جامعه اسلامی است و کشورهای اسلامی را باید بیدار کرد . 
خطیب نمازجمعه تهران فساد اخلاقی را یکی از منکرات سخت نامید و گفت : فساد اداری ، رشوه و همچنین بالا بودن آمار طلاق ، بیکاری و سواستفاده‌های کلانی که از بیت‌المال می‌شود که نمونه‌اش حقوق‌های نامتعارف است همه اینها منکرات داخلی است و باید اتاق فکر به تمام منکرات داخلی و خارجی بیاندیشد و برنامه‌ریزی کند . 
موحدی کرمانی تصریح کرد : مسئولین فرهنگی باید دست‌به‌دست هم دهند ، بنشینند فکر کنند که با فساد و بی بند و باری چه باید کرد و برای آن برنامه‌ریزی کنند . 
نباید امت اسلامی فقیر باشد . 
این فقر است که اکثرا علت این‌همه مفاسد است . 
وی تاکید کرد : باز تکرار می‌کنم اقتصاد مقاومتی در ریشه‌کن کردن فقر ، نقش بسیار موثری دارد . 
تسهیل سفر به امارات برای گردشگران چینی 
تهران - ایرنا - امارات متحده عربی شرایط سفر گردشگران چینی به این کشور را تسهیل کرد به‌طوری‌که شیخ محمد بن راشد آل مکتوم نخست وزیر امارات روز یکشنبه گفت که گردشگران چینی از‌این‌پس به‌محض ورود به امارات روادید دریافت می‌کنند . 
به گزارش خبرگزاری فرانسه از دبی ، این تصمیم با هدف تقویت صنعت گردشگری امارات اتخاذ شده است . 
اتباع چین به عنوان دومین اقتصاد بزرگ دنیا بیش از هر زمان دیگری به گردشگری رو آورده‌اند . 
در همین حال ، آل مکتوم که حاکم دبی نیز است ، اعلام کرد : تصمیم گرفته‌ایم به گردشگران چینی به‌محض ورود به امارات در فرودگاه‌های کشور روادید اعطا کنیم . 
وی یادآور شد که روابط امارات با چین راهبردی است و در اولویت قرار دارد . 
گردشگران چینی پیشتر مجبور بودند قبل از سفر به امارات روادید دریافت کنند . 
براساس این گزارش ، امارات در بیش از یک دهه میلیاردها دلار هزینه کرده است تا خود را به عنوان قطب گردشگری و تجاری منطقه معرفی کند . 
دبی در میان هفت شیخ‌نشین امارات از بیشترین جذابیت برای گردشگران برخوردار است . 
بیش از 14 میلیون و 200 هزار نفر در سال 2015 از دبی دیدن کردند ، اما هدف مقام‌های اماراتی رساندن این رقم به 25 میلیون نفر تا سال 2020 است ، زمانی که این شیخ‌نشین میزبان نمایشگاه تجارت جهانی موسوم به اکسپو 2020 است . 
رسانه‌های محلی امارات چندی پیش به نقل از عصام کاظم رئیس سازمان گردشگری دبی گزارش دادند که 450 هزار گردشگر چینی در سال 2015 به دبی سفر کردند که 29 درصد بیش از سال گذشته آن بود . 
در همین حال ، علاوه بر شهروندان پنج کشور حاشیه‌ای خلیج فارس که در همسایگی امارات قرار دارند ، ملیت‌هایی از 47 کشور که اکثر آنها غربی‌ها هستند نیز می‌توانند به‌هنگام ورود به امارات روادید دریافت کنند . 
خاورم * * 9109 * * 1144 
فعال زیست‌محیطی فداکار در مهاباد تجلیل شد 
مهاباد - ایرنا - مشاور امور بانوان رئیس سازمان حفاظت محیط‌زیست گفت : ' امیر ارسلان پیروتی ' فعال زیست‌محیطی فداکار که درحال نجات پرنده جان خود را از دست داد ؛ به نماد ایثار در طبیعت و حمایت از حیوانات تبدیل شد . 
شهربانو امانی عصر دوشنبه برای تجلیل و ادای احترام به خانواده فعال زیست‌محیطی فداکار روستای ' گابازله ' مهاباد ، اظهار کرد : ارسلان پیروتی نماد صلح و ایثار در طبیعت شد او با فداکاری خود به همگان اعلام کرد که خشنونت بر ضد طبیعت نماد فرهنگ مسلمانی نیست و قرآن بر مهربانی به حیوانات و طبیعت تاکید دارد . 
' امیر ارسلان پیروتی ' ساکن روستای ' گابازله ' از توابع شهرستان مهاباد اوایل اردیبهشت امسال برای نجات دادن جان یک قطعه لک‌لک گرفتار شده بر روی تیر چراغ‌برق بر اثر برق‌گرفتگی جان خود را از دست داد . 
امانی همچنین افزود : طراوت ، شادابی و جذابیت طبیعت این منطقه به خصوص تالاب ' کانی برازان ' مهاباد دلیل بر وجود شخصیت‌های فداکار ، مردم مهربان ، با فرهنگ و سمن‌های فعال این منطقه است . 
وی با اشاره به اینکه سمن‌های طبیعت دوست می‌توانند کمک موثری به حوضه آب ریز دریاچه ارومیه باشند ، گفت : از فعالیت و تلاش‌های سازمان مردم نهاد زیست‌محیطی برای احیای دریاچه ارومیه تشکر می‌کنم . 
مشاور امور بانوان و خانواده سازمان محیط‌زیست با بیان این که بودجه محیط‌زیست نسبت به سازمان‌های دیگر بسیار ناچیز است از نمایندگان مجلس خواست در برنامه ششم تدابیری برای افزایش بودجه سازمان محیط‌زیست بیندیشند . 
امانی همچنین استقبال بی‌نظیر مردم مهاباد از رئیس‌جمهوری در سفر به این شهرستان را در حقیقت حمایت مردم از برنامه‌های دولت دانست و آن را سرمایه تمام دستگاه‌های دولتی دانست . 
نماینده مردم مهاباد در مجلس شورای اسلامی نیز در این دیدار ، گفت : امیر ارسلان پیروتی فردی فعال در حوزه محیط‌زیست بود و به‌طور قطع نام وی در حوزه حفاظت محیط‌زیست فراموش نخواهد شد . 
جلال محمود‌زاده اظهار کرد : کشاورزان این شهرستان نیز از مردمان فداکار منطقه و از فعالان حفاظت از محیط‌زیست هستند که این نشانه دلسوزی مردم نسبت به محیط‌زیست می‌باشد . 
محمود‌زاده با اعلام اینکه بیشترین بخش برنامه ششم توسعه توجه به محیط‌زیست است ، اضافه کرد : تبصره‌هایی در این برنامه پیشنهاد شده که با تصویب آنها در آینده نزدیک شاهد تحولات چشمگیری در حوزه محیط‌زیست خواهیم بود . 
پیروتی فعال محیط‌زیست مهابادی چهار دختر دارد که بنیاد خیریه حضرت زینب (س) تهران هزینه تحصیل دانشگاهی دختر دانشجوی وی را تقبل کرده است . 
شبک * * 7509/3093 * * 1917 
وزیر علوم : وزارت علوم به اردوهای مختلط دانشجویی مجوز نداده و نخواهد داد 
پایگاه خبری تحلیلی انتخاب ( Entekhab.ir ) : محمد فرهادی با برشماری برخوردهای وزارت علوم از‌جمله تذکر ، توقف ، اخطار کتبی و محرومیت در قبال تخلفات نشریات دانشجویی گفت : وزارت علوم به اردوهای مختلط دانشجویی مجوز نداده و نخواهد داد . 
به گزارش انتخاب ، محمد فرهادی وزیر علوم ، تحقیقات و فناوری در جلسه علنی ( چهارشنبه 17 آذر ) در پاسخ به سوال حجت‌الاسلام نصرالله پژمان‌فر نماینده مردم مشهد در مجلس شورای اسلامی که درباره اجرای برنامه‌های خلاف شرع نظیر برگزاری اردوهای مختلط ، برگزاری جشن‌های خلاف موازین اسلامی و همچنین چاپ نشریات موهن و متضاد با باورهای انقلابی در دانشگاه‌ها از او توضیح خواسته بود ، گفت : وقتی به سمت مشارکت ، رشد و نشاط اجتماعی در دانشگاه‌ها حرکت می‌کنیم خود‌به‌خود حاشیه‌هایی نیز رخ می‌دهد . 
وی با تاکید بر اینکه با تخلفات صورت‌گرفته در دانشگاه‌ها از‌جمله در نشریات دانشجویی برخورد صورت می‌گیرد ، خاطرنشان کرد : این برخوردها شامل تذکر ، توقف ، اخطار کتبی و محرومیت است . 
فرهادی با اشاره به اینکه تخلف نشریه دانشجویی در دانشگاه شریف مربوط به خود دانشگاه نبوده ، گفت : انجمن دانش‌آموختگان دانشگاه‌ها می‌توانند بنابر مصوبه شورای عالی انقلاب فرهنگی جا و مکان در دانشگاه‌ها داشته باشند . 
وی با تصریح بر اینکه دانشگاه نقشی در مدیریت نشریه دانشجویی در دانشگاه شریف نداشته است ، اظهار داشت : مسئولان دانشگاه به‌محض اینکه از اقدام موهن در نشریه مطلع شدند ، نشریه را جمع‌آوری کردند و در انجمن را بستند . 
وزیر علوم ، تحقیقات و فناوری در بخش دیگری از پاسخ خود به سوال نماینده مشهد ، گفت : دستگاه‌های نظارتی همه به استناد مصوبات شورای عالی انقلاب فرهنگی بر عملکرد تشکل‌ها نظارت می‌کنند . 
به‌علاوه هیات 3 نفره ناظر بر تشکل‌های دانشجویی را هم داریم . 
وی با اشاره به اینکه نشریات دانشجویی در چارچوب آئین‌نامه‌ها مجوز می‌گیرند ، در ادامه تصریح کرد : وزارت علوم به اردوهای مختلط در دانشگاه‌ها مجوز نداده و نخواهد داد . 
وزیر علوم تحقیقات و فناوری به اعزام 50 هزار دانشجو در قالب اردوهای رضوی به مشهد مقدس از سوی وزارت علوم اشاره کرد و از برگزاری بیش از 50 کنگره شهدای دانشجو و ویژه برنامه‌های روز 22 بهمن و سایر مناسبت‌ها در دانشگاه‌ها سخن گفت . 
موحدی کرمانی : متاسفانه مطهری مراعات نمی‌کند 
دبیرکل جامعه روحانیت مبارز با بیان اینکه سخنان علی مطهری به مصلحت کشور نیست ، گفت : مطهری ابتدا باید نظراتش را با حضرت آقا تطبیق کند و برود پیش ایشان بگوید که من قصد دارم این حرف را بزنم . 
به گزارش ایسنا ، آیت‌الله محمد علی موحدی کرمانی عصر امروز در دیدار دبیرکل و اعضای شورای مرکزی حزب ایران زمین با اشاره به لغو سخنرانی علی مطهری در مشهد اظهار داشت : تا مادامی‌که توطئه مطرح نباشد ، هر کسی می‌آید و در سخنرانی‌های خود نظراتش را بیان می‌کند . 
وی افزود : اینکه گفته می‌شود چه کسی دستور لغو سخنرانی را داده ، ما به چه کسی چه کار داریم ؟ 
آیا صحبت‌های مطهری واقعا برای مصلحت است یا نه که به نظر من سخنان وی به مصلحت کشور نیست . 
آیت‌الله موحدی کرمانی ادامه داد : مطهری ابتدا باید نظراتش را با حضرت آقا تطبیق کند و برود پیش ایشان بگوید که من قصد دارم این حرف را بزنم . 
وی با بیان اینکه تبعیت از ولی‌فقیه رمز پیروزی ما در انقلاب و بیرون کردن آمریکا از کشور بود ، گفت : متاسفانه مطهری مراعات نمی‌کند . 
در این مورد سخنرانی حرف دادستانی باید پذیرفته شود البته این به این معنا نیست که دهان‌ها را ببندیم اما باید در برابر مقام معظم رهبری و برای رضای خدا دهان‌ها را ببندیم . 
در همان ائتلاف 21 نفره گفتم که باید همه اصولگرایان دعوت شوند ، اما نپذیرفتند وی در بخش دیگری از سخنان خود با اشاره به روند وحدت اصولگرایان برای انتخابات ریاست جمهوری گفت : برنامه ما اولا این است که از بالا به پایین نباشد . 
قصد داریم تا از تمام احزاب و تشکل‌های اصولگرا که جمعیت قابل توجهی دارند ، دعوت کنیم تا مبادا یک گروه بگوید چرا ما غائب بودیم . 
آیت‌الله موحدی کرمانی در ادامه درباره انتخابات مجلس دهم گفت : در انتخابات مجلس هم من این‌را گفتم اما نشنیدند . 
در همان ائتلاف 21 نفره گفتم که باید همه اصولگرایان دعوت شوند ، اما نپذیرفتند . 
وی درباره لیست 30 نفره تهران اصولگرایان برای انتخابات 7 اسفند گفت : اشکال آن لیست این بود که برخی افرادی که بودند ، برای مردم ناشناخته بودند . 
در آن ائتلاف افرادی وارد شدند که سهم بیش از حد خواستند ؛ این یعنی هوای نفس و سقوط . 
دبیرکل جامعه روحانیت مبارز درباره چالش‌های پیش روی اصولگرایان برای انتخابات ریاست جمهوری سال آینده عنوان کرد : 2 مشکل داریم ؛ اول اینکه چه کسی را بیاوریم که شاخص‌های اصولگرایی را در حد قابل‌قبول داشته باشد که هنوز به آن فرد نرسیده‌ایم . 
دوم اینکه بر فرض هم اگر رسیدیم ، آن‌هایی که داعیه دارند و احساس وظیفه کنند و وارد صحنه شوند ، خب در این صورت چه اتفاقی می‌افتد ؟ 
وی در همین باره ادامه داد : اگر شاخص‌های اصولگرایی در یک نفر بود ، حالا چه اطمینانی هست که آن شاخص‌ها را تا پایان 4 سال نگه دارد ؛ احمدی‌نژاد طلوع خوبی بود اما پایانش چه بود ؟ 
رفت و 11 روز خانه‌نشینی کرد . 
شهرک‌ها و نواحی صنعتی خراسان جنوبی در حالت بحرانی 
مدیر عامل شرکت شهرک‌های صنعتی خراسان جنوبی با بیان اینکه شهرک‌ها و نواحی صنعتی خراسان جنوبی در حالت بحرانی قرار دارند ، گفت : پلیس راه نهبندان مبلغ 36 میلیون تومان به شهرک صنعتی بدهکار است . 
به گزارش خبرگزاری فارس از بیرجند ، عباس جرجانی صبح امروز در کارگروه امور زیربنایی و شهرسازی خراسان جنوبی ، با بیان اینکه کمبود آب ممکن است منجر به تعطیلی برخی از کارخانه‌ها شود خواستار جداسازی آب مورد استفاده در فضای سبز از آب قابل‌شرب و استفاده از پساب فاضلاب در برخی از واحدهای صنعتی شد . 
وی هزینه آب مصرفی از سال 85 تا 90 را مبلغ 96 میلیارد ریال در سطح استان ذکر کرد و افزود : در خراسان جنوبی به ازای هر یک لیتر آب 93 نفر در شهرک‌های صنعتی مشغول به کار هستند . 
مدیر عامل شرکت شهرک‌های صنعتی خراسان جنوبی با بیان اینکه بیشتر صنایع شهرک‌های صنعتی با کمبود آب مواجه است ، گفت : باید پروانه بهره‌برداری آب از فاضلاب شهری افزایش یابد و یا از فاضلاب شهری 30 تا 35 لیتر را به شهرک‌های صنعتی اختصاص دهند . 
جرجانی به وضعیت آب شهرک صنعتی فردوس اشاره کرد و ادامه داد : در این شهرستان دو حلقه چاه 200 متری در سال گذشته خشک شده است . 
وی به چاه خریداری شده در روستای باغستان اشاره و تصریح کرد : توانستیم در سال 95 یک حلقه چاه را از آب منطقه ای خریداری کنیم ولی متاسفانه ec آب چاه مذکور بالا است . 
مدیر عامل شرکت شهرک‌های صنعتی خراسان جنوبی ادامه داد : اتصال چاه مذکور به شبکه آب شهرک صنعتی باید با اعتبار لازم جهت کاهش ec آب صورت بگیرد در غیر اینصورت شهرک صنعتی فردوس طبق روال گذشته باید با تانکر آبرسانی شود . 
جرجانی با اشاره به اینکه در راستای صرفه‌جویی در مصرف آب شهرک صنعتی فردوس کنتورها را تعویض کرده‌ایم ، افزود : میانگین هزینه آب مصرفی در شهرک‌ها هزار و 700 تومان است . 
وی با اشاره به اینکه شهرک صنعتی بیرجند با بحران کمبود آب مواجه است ، خاطرنشان کرد : برداشت آب در شهرک‌های صنعتی 80 لیتر بر ثانیه است . 
مدیر عامل شرکت شهرک‌های صنعتی خراسان جنوبی از احیای میزان اعتبار اختصاص یافته به شهرک‌های صنعتی خبر داد و افزود : اعتبارات سال جاری در ارتباط با تامین آب و برق شهرک‌های صنعتی احیا شده است . 
جرجانی با اشاره به اینکه واحدهای تولیدی سالانه متحمل پرداخت جریمه‌هایی شده و هزینه مازدای بر دوش تولیدکنندگان تحمیل می‌شود ، اظهار داشت : با برنامه‌ریزی برای این واحدها و تامین آب مورد نیاز این واحدها می‌توان مشکلات را کاهش داد . 
وی از بدهی 36 میلیون تومانی پلیس راه نهبندان به شهرک صنعتی خبر داد و افزود : یک خط 2.5 کیلومتری در شهرستان نهبندان است که ترکیده و عملا پلیس راه هیچ اقدامی در راستای تعمیر آن انجام نمی‌دهد . 
مدیر عامل شرکت شهرک‌های صنعتی خراسان جنوبی با بیان اینکه شهرک‌ها و نواحی صنعتی خراسان جنوبی در حالت بحرانی قرار دارند ، خاطرنشان کرد : سالانه 50 تا 60 میلیون تومان در شهرک صنعتی نهبندان زیان می‌بینیم . 
انتهای پسام / 22481 / ت 
فقر سر منشا بسیاری از ناهنجاری‌های اجتماعی است 
به گزارش ایسنا ، آیت‌الله هاشمی رفسنجانی پیش از ظهر امروز در دیدار اعضای جمعیت خیریه کارآفرینان تارا با ابراز خرسندی از فعالیت خودجوش انجمن‌ها و گروه‌های خیریه مردمی در جامعه ، گفت : حقیقتا افرادی که وقت خود را صرف کارهای عام‌المنفعه و کمک به افراد نیازمند می‌کنند ، از روح بزرگی برخوردار هستند که این روحیه و منش ، فقط در بندگان خاص خدا تجلی می‌یابد . 
رئیس مجمع تشخیص مصلحت نظام ، با بیان اینکه همه‌ی بخش‌های جامعه در شرایط فعلی به ایثار و گذشت نیاز دارد ، افزود : ایثار ردای مقدسی است که هر کس بر دوش خود بگیرد ، خداوند او را هدایت می‌کند . 
وی ، در بخش دیگری از سخنان خود و در تکمیل صحبت‌های یکی از حاضرین در خصوص طرح بیمه تامین اجتماعی همگانی که در دولت سازندگی مطرح شده بود ، گفت : پس از پایان جنگ و آغاز دوران سازندگی و ترمیم خرابی‌های کشور ، نکته‌ی مهمی درباره تامین اجتماعی انسان‌های نیازمند به ذهنم رسید که پس از بررسی‌های اولیه دریافتم که در کشورهای اسکاندیناوی به خوبی جواب داده است . 
رئیس مجمع تشخیص مصلحت نظام در ادامه با تشریح جزییات طرح بیمه تامین اجتماعی همگانی که در حال حاضر جای خالی آن در کشور به خوبی احساس می‌شود ، گفت : در این طرح ، تمام نیازها و ضرورت‌های افراد از بدو تولد تا لحظه‌ی مرگ از‌جمله درمان ، مسکن ، بهداشت ، شغل ، حقوق و تحصیل که مهم‌ترین راه رسیدن به زندگی بهتر است ، تامین می‌شد . 
هاشمی رفسنجانی ، با تاکید بر اینکه باید برای نیازمندان راه زندگی شرافتمندانه مهیا کنیم ، اظهار داشت : افراد بیمار و دارای معلولیت جسمی و حرکتی نباید دغدغه‌ای ، جز بیماری خود داشته باشند و باید خیالشان از بابت دیگر هزینه‌ها از‌جمله دارو و درمان آسوده باشد . 
رئیس مجمع تشخیص مصلحت نظام ، در ادامه با بیان اینکه فقر سر منشا بسیاری از ناهنجاری‌های اجتماعی می‌شود ، گفت : در اسناد مذهبی خیلی صریح آمده است که فقر و کفر برادر یکدیگر هستند و وقتی فقری به جامعه رفت ، کفر به دنبالش می‌رود . 
وی به روایتی از امام صادق (ع) اشاره کرد و گفت : ایشان از صیادی پرسید ، بیشتر چه حیواناتی به دام صید تو گرفتار می‌شوند ؟ 
صیاد در پاسخ گفت : حیواناتی که بچه دارند و به‌دنبال غذا برای بچه‌های خود هستند . 
این نشان می‌دهد که افراد نیازمند و فقیر بیشتر در معرض آسیب و خطر هستند . 
هاشمی رفسنجانی ، با بیان اینکه همیشه حامی انجمن‌های خیریه هستم ، گفت : به عنوان نمونه بنیاد امور بیماری‌های خاص که به پیشنهاد دخترم تاسیس شده و هم اکنون خدمات بسیار خوبی در سراسر کشور به بیماران ارائه می‌دهد و در حال ساخت بزرگترین بیمارستان سرطانی است و سایر موسسات خیریه و عام‌المنفعه را وظیفه داریم همواره مورد حمایت و پشتیبانی قرار دهیم . 
در آغاز این دیدار احمد دولت خواه ، شاعر معاصر ، شعری که دل سروده‌ای خویش بود را تقدیم آیت‌الله هاشمی رفسنجانی کرد و فاطمی دبیر جمعیت خیریه کارآفرینان تارا ضمن ارائه گزارشی از نحوه فعالیت این خیریه ، گفت : ما حامی دو قشر آسیب‌پذیر بچه‌های معلول جسمی و ذهنی و بانوان بدسرپرست و بی‌سرپرست و بانوان هنرمندی که از بیکاری و معضل اشتغال رنج می‌برند ، هستیم . 
مهناز آرمین ، طراح لباس اسلامی و مد و حامی جمعیت خیریه کارآفرینان تارا نیز گفت : تاکنون لباس‌های هوشمند ویژه نابینایان ، ناشنوایان و معلولان جسمی حرکتی طراحی و با اهدا لباس اسلامی ایرانی به ورزشکاران در المپیادهای ورزشی در سراسر دنیا پیام صلح و دوستی ملل را ابلاغ کردم . 
انتهای پیام 
برگزاری اردوی تیم ملی بوکس نوجوانان به میزبانی شوش 
اردوی آماده‌سازی تیم ملی بوکس نوجوانان به میزبانی خوزستان و در شهرستان شوش برگزار خواهد شد . 
به گزارش خبرنگار گروه استان‌های باشگاه خبرنگاران جوان از اهواز ، دور جدید این اردو از 5 بهمن‌ماه به در شوش برگزار می‌گردد . 
این اردو با حضور 33 بوکسور برگزار خواهد شد که حسین هادیان تنها بوکسور خوزستانی دعوت شده به این اردو است . 
چه بر سر بازار بورس آمد + جدول 
بورس تهران در هفته‌ای که گذشت حجم معاملات رو به رشد با نوسانات کمی را شاهد بود . 
به گزارش خبرنگار بورس ، بانک وبیمه گروه اقتصادی باشگاه خبرنگاران جوان ، بازار اولین روز معاملاتی هفته را با روندی مثبت آغاز کرد و با توجه به رشد قیمت جهانی فلزات ، بازار سرمایه با افزایش تقاضا در بخش فلزات روبرو و شاخص از این ناحیه رشد کرد و وارد کانال 79 هزار واحدی شد . 
بر این اساس شاخص در اولین روز هفته بیش از 559 واحد افزایش داشت و در نهایت بر روی عدد 79010 ایستاد و شاخص‌کل فرابورس نیز با افزایش بیش از 16 واحدی بر روی عدد 835 قرار گرفت . 
ارزش معاملات روزانه بورسی و فرا بورسی نیز در مجموع به بیش از 728 میلیارد تومان رسید . 
اما در دومین روز کاری بورس در روندی متعادل به کار خود ادامه داد ؛ شاخص در این روز بیش از 37 واحد افزایش داشت و در نهایت بر روی عدد 79048 ایستاد و شاخص‌کل فرابورس نیز با افزایش بیش از 2 واحدی بر روی عدد 837 قرار گرفت . 
ارزش معاملات روزانه بورسی و فرا بورسی نیز در مجموع به بیش از 559 میلیارد تومان رسید . 
شاخص‌کل قیمت و بازده نقدی بورس تهران در پایان معاملات دوشنبه 24 آبان نیز با افزایش 293 واحدی به رقم 79 هزار و 341 واحد رسید . 
شاخص‌کل هم‌وزن اما با 113 واحد افزایش به رقم 15 هزار و 903 واحد دست یافت ، همچنین شاخص‌کل فرابورس با افزایش 5 واحدی روی رقم 842 واحد ایستاد و ارزش کل معاملات بورس تهران نیز به بیش از 232 میلیارد تومان بالغ شد که ناشی از دست‌به‌دست شدن 897 میلیون و 529 هزار سهم و اوراق مالی قابل معامله طی 68 هزار و 107 نوبت دادوستد بود . 
در ادامه شاخص‌کل قیمت و بازده نقدی بورس تهران در پایان معاملات سه‌شنبه 25 آبان با کاهش 105 واحدی روی رقم 79 هزار و 236 واحد و شاخص‌کل هم‌وزن با افزایش 2 واحدی عدد 15 هزار و 906 واحد را تجربه کرد ؛ همچنین شاخص‌کل فرابورس با کاهش یک واحدی عدد 841 واحد را به نمایش گذاشت . 
ارزش کل معاملات بورس تهران در این روز به بیش از 273 میلیارد تومان رسید که ناشی از دست‌به‌دست شدن یک میلیارد سهم و اوراق مالی قابل معامله طی 71 هزار و 682 نوبت داد و ستد بود . 
اما در آخرین روز معاملات بورس تهران ، یک میلیارد و 82 میلیون برگه سهم ، حق تقدم و سایر اوراق به ارزش 47 هزار و 574 میلیارد ریال در 63 هزار نوبت معاملاتی داد و ستد شد . 
بیشترین ارزش معاملات در این روز متعلق به اوراق صکوک مرابحه سایپا بود که ارزشی 5 هزار میلیارد ریالی داشت . 
همچنین معامله بلوکی بهمن با حجم 137 میلیون سهمی نیز بیشترین حجم معاملات را به خود اختصاص داد و شاخص‌کل بورس هم با رشدی 32 واحدی به عدد 79 هزار و 268 واحد رسید تا معاملات بازار سهام در آخرین روز متعادل و کم نوسان به پایان برسد . 
دستیار و مشاور عالی مقام معظم رهبری گفت : ایران باید راهبرد همه‌جانبه سیاسی ، اقتصادی و اجتماعی در کنار راهبرد نظامی برای مسایل منطقه داشته باشد و در این میان قوای سه‌گانه باید از رهنمودهای مقام معظم رهبری در رابطه با مقابله با سیاست‌های آمریکا تبعیت کامل داشته باشند . 
به گزارش خبرگزاری دانشجویان ایران ( ایسنا ) ، سردار سرلشکر پاسدار یحیی صفوی در « همایش ملی تحولات ژیوپلیتیکی غرب آسیا ، با تاکید بر امنیت منطقه‌ای » به تحلیل ژیوپلیتیکی منطقه غرب آسیا پرداخت و گفت : جنوب غرب آسیا از نگاه جغرافیدانان سیاسی کشورهای پاکستان ، افغانستان ، ایران ، ترکیه ، سوریه ، لبنان ، فلسطین اشغالی ، عراق و کویت ، عربستان ، قطر ، بحرین ، امارات متحده عربی ، یمن را شامل می‌شود البته در برخی از کتاب‌ها منطقه قفقاز یعنی کشورهای آذربایجان ، ارمنستان و گرجستان را هم اضافه می‌کنند . 
وی با اشاره به تعریف مجمع تشخیص مصلحت نظام از منطقه غرب آسیا ، گفت : تعریف مجمع تشخیص مصلحت نظام در سند چشم‌انداز 20 ساله 1404 از غرب آسیا کشورهای فوق به‌اضافه کشورهای منطقه آسیای مرکزی یعنی تاجیکستان ، ترکمنستان ، قرقیزستان ، ازبکستان و قزاقستان است . 
این استاد جغرافیای سیاسی دانشگاه جامع امام حسین (ع) در ادامه به ارایه تعاریف و مفاهیم ژیوپلیتیک پرداخت و در بیان مفهموم مورد نظر این همایش از ژیوپلیتیک گفت : علم مطالعه روابط متقابل جغرافیا ، قدرت و سیاست و کنش‌های ناشی از ترکیب آن‌ها با یکدیگر به مفهوم ژیوپلتیک است . 
دبیر علمی این همایش در ادامه به تبیین اهمیت منطقه غرب آسیا پرداخت و گفت : به‌ندرت می‌توان منطقه‌ای در مقیاس جهانی به اهمیت غرب آسیا پیدا کرد که لایه‌های ژیوپلیتیک ، ژیو‌اکونومیک و ژیو‌استراتژی در آن جمع شده باشد و این منطقه حد واسط سه قاره اروپا به آسیا و آفریقاست و بشدت تحت تاثیر سیاست‌های اقتصادی ، امنیتی و فرهنگی قدرت‌های بزرگ است . 
صفوی ادامه داد : امروزه جهان در شرایط ناپایداری راهبردی و رقابت قدرت‌های بزرگ برای استقرار نظم ژیوپلیتیکی مورد نظر خود در مقیاس منطقه‌ای و جهانی است ، منطقه غرب آسیا هم در مرحله گذار ژیوپلیتیکی ( Geopolitical transition ) و هم در حال تحول ژیوپلیتیکی ( Geopolitical change ) به سر می‌برد . 
وی افزود : بروز تغییر و دگرگونی در الگو‌ها ، نظم‌ها و ساختار ژیوپلیتیکی قدیم در منطقه غرب آسیا با فروپاشی نظام‌های سیاسی عراق و افغانستان دچار عدم تعادل و تحول در مناسبات قدرت و سیاست شده است و آمریکایی‌ها در راستای لشکرکشی نظامی خود به عراق و اشغال افغانستان درصدد تسلط کامل بر این منطقه و شکل‌گیری نظام تک‌قطبی قدرت در جهان بودند . 
وی ادامه داد : این منطقه برای قدرت‌های جهانی ( آمریکا ، اتحادیه اروپا ، فدراسیون روسیه ، چین و هند ) دارای اهمیت ژیواستراتژیکی و ژیوپلیتیکی و ژیو‌اکونومیک است . 
این استاد جغرافیای سیاسی در ادامه با اشاره به وجود ذخایر نفت و گاز بعنوان دلایل اهمیت منطقه غرب آسیا گفت : وجود ذخایر نفت و گاز در منطقه خلیج فارس ( بیش از 65 درصد ذخایر شناخته‌شده نفتی و بیش از 35 درصد ذخایر شناخته‌شده گاز جهان در این منطقه است ) و وجود ذخایر احتمالی نفت و گاز در منطقه دریای خزر ( بین 20 تا 40 میلیارد بشکه نفت و حدود 200 تریلیون فوت‌مکعب گاز طبیعی ) بر اهمیت این منطقه افزوده است . 
وی ادامه داد : این منطقه محل بعثت پیامبران بزرگ الهی همچون حضرت موسی ( کلیم الله ) حضرت عیسی ( روح الله ) و آخرین پیامبر خدا حضرت محمد مصطفی ( صلی الله علیه و آله وسلم ) است و با پیروزی انقلاب کبیر اسلامی به رهبری حضرت امام (ره) و رهبری حضرت امام خامنه‌ای و تاثیرگذاری آن در منطقه و در جهان اسلام بر اهمیت آن بیش از پیش افزوده شده است . 
وی گفت : حمایت آمریکا از رژیم‌های صهیونیستی و عربی منطقه ، وجود پایگاه‌های نظامی آمریکا در منطقه ، به وقوع پیوستن بیداری اسلامی در منطقه ، عدم ثبات سیاسی در دولت‌های افغانستان ، عراق ، یمن ، بحرین ، عربستان سعودی ، سوریه و لبنان از دیگر مواردی است که باعث اهمیت منطقه غرب آسیا شده است . 
صفوی با اشاره به بازار فروش سلاح در منطقه غرب آسیا گفت : هم اکنون بزرگ‌ترین بازار فروش سلاح و تجهیزات کشورهای غربی در این منطقه است و به‌طور خاص عربستان سعودی در صدر جدول خریداران سلاح قرار دارد و طی سال‌های 2010 تا 2014 حدود 30 میلیارد دلار سلاح خریداری کرده است . 
مشاور عالی مقام معظم رهبری در ادامه به ارایه چشم‌انداز آینده منطقه غرب آسیا پرداخت و در خصوص پیشنهادات راهبردی خود گفت : شکل‌گیری جهان چندقطبی از‌جمله قدرت آسیایی ( ایران ، روسیه ، چین و هند و پاکستان ) و قدرت جهان اسلام مرکب از ظرفیت‌های ملت‌های اسلامی می‌تواند در جهت جلوگیری از تک‌قطبی‌سازی قدرت در جهان توسط آمریکایی‌ها ، بسیار موثر باشد . 
دستیار فرماندهی معظم کل قوا در خصوص موثر‌تر کردن نقش جمهوری اسلامی ایران و آینده‌پژوهی آن در تحولات غرب آسیا ، گفت : تلاش برای حضور دایمی ایران در سازمان همکاری شانگهای در مقابل پیمان آتلانتیک شمالی ( ناتو ) ، جلوگیری از شکست دولت بشاراسد و یا تجزیه سوریه و ادامه کمک به دولت و ملت سوریه ، تقویت و به خودکفایی رساندن حزب‌الله لبنان که در هر شرایطی قادر به حفظ توانمندی‌های خود در صحنه لبنان و در موازنه وحشت با رژیم صهیونیستی باشند بایستی از برنامه‌های جمهوری اسلامی ایران در جهت افزایش وزن سیاسی و اثر‌گذاری جمهوری اسلامی ایران باشد . 
قوای سه‌گانه بایستی در مقابله با سیاست‌های آمریکا و تقویت محور مقاومت ، تبعیت کامل از رهبری داشته باشند صفوی ، تلاش برای انسجام و وحدت سیاسی در عراق و تقویت مبارزه با داعش و جلوگیری از تجزیه عراق و ارسال پیام آشکار برای سران اقلیم کردستان را بعنوان دیگر پیشنهادات راهبردی مطرح کرد و در ضرورت تبعیت کامل قوای سه‌گانه از رهبر انقلاب گفت : جمهوری اسلامی ایران بایستی راهبرد همه‌جانبه سیاسی ، اقتصادی ، اجتماعی در کنار راهبرد نظامی برای مسایل منطقه داشته باشد و در این میان قوای سه‌گانه بایستی از رهنمودهای مقام معظم رهبری در رابطه با مقابله با سیاست‌های آمریکا و رژیم صهیونیستی در منطقه و تقویت دولت و ملت‌های محور مقاومت ، تبعیت کامل داشته باشند . 
بایستی روابط سیاسی ، اقتصادی و امنیتی خود‌را با نظام سیاسی ترکیه بازتعریف کنیم وی ادامه داد : بایستی روابط اقتصادی ، سیاسی و امنیتی خود‌را با نظام سیاسی ترکیه که به عنوان همکار و هماهنگ با سیاست‌های آمریکا ، رژیم صهیونیستی در برخی از کشورهای عربی حرکت می‌کند ، تنظیم کنیم . 
وی با اشاره به ضرورت انتقال راهبرد سیاسی نظامی مقاومت و ایستادگی به کشورهای دوست گفت : راهبرد سیاسی نظامی مقاومت و ایستادگی که هدف غایی ملت‌های منطقه برای رسیدن به استقلال است و الزامات و مولفه‌های خاص خود‌را می‌طلبد ، بایستی به تمام گروه‌ها ، قبیله‌ها ، قومیت‌ها ، نخبگان دانشگاهی و سیاسی و اجتماعی کشورهای دوست منتقل شود . 
برای مقابله با ایتلاف به‌اصطلاح ضد تروریستی لازم است طرحی جامع تدوین شود وی ادامه داد : جمهوری اسلامی ایران برای سناریوهای مختلف از‌جمله بد‌ترین سناریو‌ها هم بایستی طرح‌های لازم را آماده کند و برای مقابله با توطیه ایتلاف به‌اصطلاح کشورهای اسلامی ضد تروریسم به سردمداری سعودی‌ها و با مدیریت کلان آمریکا و رژیم صهیونیستی ، لازم است طرحی جامع تهیه شود . 
دبیر علمی « همایش ملی تحولات ژیوپلیتیکی غرب آسیا ، با تاکید بر امنیت منطقه‌ای » در پایان با اشاره به ارتقا وزن ژیوپلیتیکی ایران ، الزامات ، باید‌ها و نباید‌ها گفت : ارتقای وزن ژیوپلیتیکی ایران در منطقه هزینه‌های لازم را می‌طلبد و بدون سرمایه و هزینه این ارتقا حاصل نخواهد شد . 
تقویت عوامل اقتدار ملی ( اقتصادی ، سیاسی ، فرهنگی ، اجتماعی ، نظامی و علمی ) و رضایتمندی ملت از دولت و حاکمان ، اساس حفظ بقا ملی و اقتدار منطقه‌ای و شان و منزلت جهانی ایران است . 
انتهای پیام 
برگزاری نشست‌های مذهبی دینی در مراسم اعتکاف دانشجویان بوشهر 
مسئول نهاد مقام معظم رهبری در دانشگاه علوم پزشکی بوشهر گفت : در جریان برپایی آیین معنوی اعتکاف ، برنامه‌های معنوی متعددی در قالب نشست‌های مذهبی و گفتمان‌های دینی اجرا خواهد شد . 
به گزارش خبرگزاری فارس از بوشهر ، حجت‌الاسلام عباس دشتی ظهر امروز در نشست ستاد برگزاری اعتکاف دانشگاه علوم پزشکی بوشهر افزود : امسال استقبال خوبی از ناحیه دانشجویان برای شرکت در مراسم معنوی اعتکاف صورت گرفته است که باید با برنامه‌ریزی صحیح و استفاده از ظرفیت‌های بالفعل و بالقوه و حضور کارشناسان مجرب بر غنای این آیین روحانی در دانشگاه افزوده شود . 
وی با اشاره به اعتکاف بیش از 200 دانشجو در دانشگاه علوم پزشکی بوشهر ، بیان داشت : با هماهنگی صورت گرفته ، نماینده ولی‌فقیه در بوشهر در جمع دانشجویان معتکف حضور پیدا خواهد کرد و برنامه‌های معنوی متعددی در قالب نشست‌های مذهبی و گفتمان‌های دینی اجرا خواهد شد . 
دشتی بیان کرد : از ظرفیت‌های ماه پربرکت رجب برای فراهم شدن فضاهای معنوی و ارتقای معنویت در دانشگاه باید استفاده و بهره برد . 
مسئول فرهنگی نهاد مقام معظم رهبری در دانشگاه علوم پزشکی نیز با اشاره به برنامه‌های معنوی و فرهنگی اعتکاف دانشجویان گفت : با توجه به فصل امتحانات دانشجویان در نظر است این اعتکاف با محتوای معنوی و علمی برگزار شود . 
حجت‌الاسلام علی اسماعیلی افزود : برنامه‌های معنوی اعتکاف به دو صورت جمعی و فردی برگزار خواهد شد که مناجات ، نماز جماعت ، ختم و قرائت قرآن کریم و صلوات ، تواشیح ، دعا و زیارات ، سخنرانی ، حلقه‌های معرفت‌افزایی ، مراسم ولادت امام علی (ع) و وفات حضرت زینب (س) و اعمال ام‌داوود از‌جمله برنامه‌های معنوی جمعی است و نمازهای مستحبی ، ساعات خلوت و تفکر و مطالعه از‌جمله برنامه‌های فردی است که در سه روز اعتکاف اجرا خواهد شد . 
وی خاطرنشان کرد : با توجه به فصل امتحانات دانشجویی ، اوقاتی برای مطالعه دانشجویان در نظر گرفته شده و کتاب‌های امانی برای مطالعه در اختیار دانشجویان معتکف قرار داده خواهد شد و مسابقه کتاب‌خوانی نیز برگزار می‌شود . 
اسماعیلی افزود : مراسم افتتاحیه و اختتامیه اعتکاف با حضور مسئولان دانشگاهی و تعدادی از مسئولان استانی برگزار می‌شود و در پایان بسته‌های فرهنگی به معتکفین اهدا و به تعدادی از معتکفین نیز به قید قرعه کمک‌هزینه سفرهای زیارتی اهدا خواهد شد . 
حسین قائدی معاون دانشجویی فرهنگی دانشگاه علوم پزشکی بوشهر نیز گفت : هماهنگی‌های لازم و مقدمات برنامه مراسم اعتکاف در دانشگاه صورت‌گرفته است و مساجد دانشگاه آماده پذیرایی از دانشجویان معتکف هستند و هیچ مشکل خاصی در این زمینه وجود ندارد . 
انتهای پیام / 2255 / ی 30 
مشغول مطالعه کتاب‌هایی در باب « مدارا » و « جهانی شدن » هستم 
عبدالکریم حسین‌زاده در گفت‌وگو با خبرنگار خبرگزاری خانه ملت با بیان اینکه عوامل متعددی باعث پایین آمدن سرانه مطالعه کتاب می‌شود ، گفت : بخشی از این امر مربوط به حوزه اقتصادی و قدرت خرید و توان سرمایه‌گذاری خانواده‌ها برای حوزه کتاب است ؛ ضمن آنکه عدم سرمایه‌گذاری دقیق در حوزه فرهنگی و بسترسازی لازم و تدارک زیرساخت‌های این امر نیز به عنوان عوامل موثر باید مورد توجه قرار گیرد . 
نماینده مردم نقده و اشنویه در مجلس شورای اسلامی افزود : پایین بودن سطح انگیزه برای مطالعه نیز می‌تواند دلیلی برای این موضوع باشد و باید برخی عوامل انگیزشی در افراد برای مطالعه هدفمند ، جهت‌دار و با پایه‌های تحقیقاتی و پژوهشی مشخص وجود داشته باشد چراکه این روزها به نوعی شاهد سرخوردگی از وضعیت تحصیلات عالی یا آکادمیک در جامعه نیز مشاهده می‌شود و همین امور نیز در پایین آمدن سرانه مطالعه کتاب دخیل است . 
وی در ادامه با بیان اینکه ابزارها و روش‌های مختلفی برای آشتی مردم با کتاب وجود دارد ، از تجربه کشورهای دیگر مثال زد و گفت : در برخی کشورها در سطح شهر ، جعبه‌های شیشه‌ای در مکان‌های مرکزی و پرتردد تعبیه و بر روی آن نوشته شده که « من خواندم ، تو هم بخوان » ؛ در‌واقع افراد کتاب‌هایی را که خوانده‌اند ، در آن قفسه‌ها می‌گذارند تا افراد دیگر هم بتوانند از آن استفاده کنند . 
عضو کمیسیون عمران مجلس ادامه داد : در مورد رشد سرانه مطالعه در کشور ما نیز روش‌های مختلفی وجود دارد و باید وزارت فرهنگ و ارشاد قانون و همچنین کسانی که به جرائم علیه امنیت داخلی و خارجی و حدود شرعی محکوم شده‌اند . 
ج - مظنونان و مرتکبان جاسوسی به نفع بیگانگان و ارتباط با اتباع بیگانه‌ای که مراکز امنیتی و اطلاعاتی مستندا آن را نهی کرده‌اند . 
چ - آمران و مباشران راه‌اندازی شبکه‌های ماهواره‌ای و وبگاه ( سایت ) های اینترنتی ضد اسلام ، ضد مذهب رسمی کشور و ضد انقلاب و فعالان علیه نظام و عوامل مرتبط با آنها و نیز فعالان در نشر و انتشار موارد مستهجن در فضای مجازی . 
ه - استعمال کنندگان و معتادان به مشروبات الکلی ، مواد مخدر و روانگردان 
خ - محکومان به قاچاق مواد مخدر و روان‌گردان ، سلاح و مهمات جنگی 
د - مشهوران به فساد و متجاهران به فسق 
ز - کسانی که در جریان تحقیق و تفحص مجلس شورای باشم . 
وی افزود : شاید زمانی وقت می‌کردم در حوزه‌های مختلف فلسفی ، جامعه‌شناسی یا مسائلی از این دست مطالعه داشته باشم اما مطالعات این روزهای من کاملا کاربردی شده و بیشتر به لحاظ نگاه کاربردی به موضوعات و مسائل ، مطالعه کنم . 
نایب رئیس فراکسیون امید گفت : اخیرا در باب مدارا کتابی مطالعه کردم که ناظر به آن بود که چطور می‌شود در جامعه چند فرهنگی به سطحی از تعامل بین فرهنگ‌های مختلف رسید ؛ ضمن آنکه چند روز پیش کتابی در باب جهانی شدن هدیه گرفتم و قصد مطالعه آن را دارم . 
سرمایه‌گذاری 170 میلیارد دلاری چین در توسعه فناوری اطلاعات 
پکن - ایرنا - وزارت صنعت و فناوری اطلاع رسانی چین روز جمعه از سرمایه‌گذاری 170 میلیارد دلاری این کشور در این عرصه و توسعه شبکه اینترنت خبر داده است . 
به گزارش ایرنا ، پیشی بینی شده است که چین این سرمایه‌گذاری را از هم اکنون تا سال 2018 میلادی انجام دهد . 
این وزارتخانه افزوده است که اجرای طرح‌های اینترنت و شبکه و توسعه خطوط فیبر نوری از‌جمله برنامه‌های سه سال آینده است . 
قرار است تا سال 2018 میلادی 90 هزار کیلومتر فیبر نوری پرسرعت در کشور کشیده شود و تمامی بخش‌های روستایی و 90 درصد از مناطق دوردست کشور زیر پوشش اینترنت و شبکه قرار گیرد . 
تا آن زمان 2 میلیون ایستگاه اینترنتی نسل چهارم برای مناطق روستایی ایجاد خواهد شد و 75 درصد از جمعیت کشور می‌توانند از این فناوری پیشرفته استفاده کنند . 
قرار است 40 پست دیگر نیز برای ارتباطات اینترنتی وسیع‌تر با خارج از چین ایجاد شود که با این حساب شمار این ایستگاه‌ها از 80 به 120 ایستگاه خواهد رسید . 
دولت چین اعلام کرده است که تا سه سال آینده به بسیاری از شرکت‌های خارجی امکان می‌دهد تا در این عرصه سرمایه‌گذاری کنند . 
چین سال 2013 میلادی از زمانی که نسل جدید رهبری قدرت را در کشور در دست گرفت راهبرد « چین شبکه » را تدوین کرد و این سرمایه‌گذاری کلان برای توسعه اینترنت و فناوری اطلاع‌رسانی در همین راستا انجام می‌شود . 
آساق * * 1597 * انتشاردهنده : فرهاد راستی 
اوباما : ترامپ در مقابل روسیه بایستد 
پایگاه خبری تحلیلی انتخاب ( Entekhab.ir ) : باراک اوباما در برلین گفت که امیدوار است رییس جمهوری منتخب آمریکا در مقابل روسیه بایستد و او " با احتیاط " نسبت به حضور او در کاخ سفید " خوشبین " است . 
به گزارش انتخاب ، به نقل از خبرگزاری فرانسه ، باراک اوباما ، رییس جمهوری آمریکا در جریان آخرین سفر اروپایی خود در این سمت در برلین همچنین از آنگلا مرکل ، صدراعظم آلمان به عنوان یک شریک بین‌المللی خوب تشکر کرد و در جریان یک نشست خبری مشترک با وی بر موضع مشترک دو کشور در قابل ناتو ، تجارت آزاد و اقدام برای مقابله با تغییرات جوی تاکید کرد . 
اوباما بر این مساله تاکید کرد که امیدوار است دونالد ترامپ ، رییس جمهوری منتخب آمریکا که ولادیمیر پوتین ، رییس جمهوری روسیه را مورد تحسین قرار می‌دهد ، در مقابل او بایستد چون روسیه بسیاری از کشورهای کوچک را مورد آزار و اذیت قرار داده است . 
رییس جمهور آمریکا جانشین خود ترامپ را ترغیب کرده در صورتی که روسیه از " ارزش‌های مورد قبول آمریکا و عرف بین‌المللی " منحرف شد در برابر این کشور بایستد . 
اوباما گفت امیدوار است که رویکرد رئیس جمهور منتخب آمریکا نه‌فقط متکی بر منافع بلکه همچنین ارزش‌ها باشد . 
او همچنین علیه رقابت در عرصه تسلیحات سایبری هشدار داد و گفت که شواهد کاملا روشنی از حملات سایبری توسط روسیه وجود دارد . 
رییس جمهوری آمریکا هم‌چنین در جریان سفر آخر خود به آلمان گفت : نسبت به حضور ترامپ در کاخ سفید تا حدودی خوشبین هستم . 
باید در سمت رییس جمهور ، ترامپ جدی رفتار کند . 
اگر چنین اتفاقی نیفتد ، نمی‌توانید دوام بیاورید . 
بسیاری از تحلیلگران براین باورند که با خروج اوباما از صحنه قدرت ، این مرکل است که باید یک‌تنه نقش مدافع ارزش‌های غربی را ایفا کند البته با این فرض که او برای چهارمین بار در سال آتی میلادی به عنوان صدراعظم آلمان انتخاب شود . 
اوباما در طول هشت سال فعالیتش در سمت رییس جمهوری آمریکا به شدت بر قدرت مرکل در اروپا در بسیاری از جنبه‌ها متکی بوده است که شامل ارتباط با پوتین برای کاستن از درگیری‌ها در اوکراین و پذیرش صدها مهاجر سوری است . 
رییس جمهوری آمریکا هم‌چنین پیش از آنکه با رهبرانی از ایتالیا ، فرانسه ، انگلیس و اسپانیا دیدار کند ، در جریان سفر سه‌روزه خود به آلمان در هتلش با مرکل شام خورد . 
اوباما همچنین به این مساله اذعان داشت که مرکل مشکلات و چالش‌های بزرگ جامعه جهانی را با خود دارد و گفت : امیدوارم که بتوانم کمی از این چالش‌ها را حل کنم . 
رییس دانشگاه آزاد جیرفت مطرح کرد . 
ایجاد طرح فرهنگی ماندگار با اولویت یادمان شهدا در دانشگاه‌های آزاد اسلامی . 
خبرگزاری فارس : ایجاد طرح فرهنگی ماندگار با اولویت یادمان شهدا در دانشگاه‌های آزاد اسلامی . 
رییس دانشگاه آزاد اسلامی واحد جیرفت : ریاست عالی دانشگاه آزاد اسلامی ، واحدهای دانشگاه‌های آزاد اسلامی را مکلف کردند که طرح فرهنگی ماندگار با اولویت یادمان شهدا داشته باشند . 
به گزارش خبرگزاری فارس از جیرفت ، مجید خزاعی شامگاه چهارشنبه در یادواره دو شهید گمنام اظهار داشت : باید در راستای توسعه فرهنگ ایثار و شهادت گام‌های مثبتی برداریم و همواره در مسیر شهدا حرکت کنیم . 
وی بیان داشت : دانشگاه آزاد اسلامی واحد جیرفت افتخار این را دارد که در بین واحد‌های دانشگاهی جنوب استان کرمان نخستین واحدی است که حرم شهدای گمنام را بنا کرده است و از تمامی افرادی که در احداث این بارگاه همکاری و همیاری کردند ، قدردانی می‌کنیم . 
رییس دانشگاه آزاد اسلامی واحد جیرفت خاطرنشان کرد : این حرم میعادگاهی برای دانشجویان و اقشار مختلف جامعه و همچنین دانشجویان در کنار این شهدا پیمان می‌بندند که از مسیر شهدا فاصله نگیرند و شهدا ناظر بر اعمال و رفتار تمام افراد هستند . 
خزاعی با اشاره به اینکه چهارشنبه‌شب سومین سالگرد شهدای گمنام برگزار و همچنین در روزهای گذشته افتتاح حرم شهدای گمنام با حضور رییس دانشگاه آزاد اسلامی استان کرمان و مسیولان شهرستانی انجام شد ، افزود : دانشگاه آزاد اسلامی توجه ویژه‌ای به فرهنگ شهید و شهادت دارد و ریاست عالی دانشگاه آزاد اسلامی ، واحدهای دانشگاه‌های آزاد اسلامی را مکلف کردند که طرح فرهنگی ماندگار با اولویت یادمان شهدا داشته باشند که خوشبختانه واحدهای دانشگاه آزاد اسلامی در این زمینه پیشگام بوده است . 
وی با بیان اینکه به حوزه‌های فرهنگی دانشگاه آزاد اسلامی توجه ویژه دارد ، عنوان کرد : 6 درصد از بودجه دانشگاه اختصاص به مسایل فرهنگی دارد و همان طور که می‌دانید ، علاوه بر حرم شهدای گمنام ، مسجد دانشگاه در این واحد دانشگاهی یک فضای معنوی و روحانی را ایجاد کرده است . 
خزاعی یادآور شد : دانشجویان بدون تزکیه نفس نمی‌توانند در درس و ادامه تحصیل خود موفق شوند ، و باید در این راستا شهدا را الگوی زندگی خود قرار دهید و همواره یاد شهدا را زنده نگه دارند . 
بازار کشمش در مشت دلالان 
رئیس تعاونی تامین نیاز انگور و کشمش استان قزوین با بیان اینکه تمام بازار کشمش در اختیار دلالان است ، گفت : اخیرا موفق به تولید رب انگور شده‌ایم و منتظر تایید دولت برای تولید انبوه آن هستیم . 
عباس رحمانی در گفتگو با مهر با بیان اینکه برداشت کشمش در شهریور آغاز و در اواسط مهرماه پایان می‌پذیرد ، اظهارداشت : درماه‌های مهر ، آبان و آذر این محصول حداقل قیمت را دارد و دلالان نرخ آن را به گونه‌ای تعیین می‌کنند که کشاورزان زیان کنند ضمن‌اینکه دولت نیز جز خرید تضمینی ، هیچ حمایتی از تولیدکنندگان نمی‌کند . 
وی با اشاره به اینکه کشاورز محصول خود را می‌فروشد و کم‌کم موجودی آنها به پایان می‌رسد ، ادامه داد : بنابراین تمام این محصول در اختیار دلالان قرار می‌گیرد و آنان نیز به‌تدریج قیمت را افزایش می‌دهند که سال گذشته هم نرخ کشمش به همین دلایل تا 5 هزارتومان افزایش یافت . 
وی با اشاره به اینکه نرخ خرید تضمینی کشمش درحال حاضر 2950 تومان است ، گفت : دولت باید حداقل هزار تومان یارانه نیز در این زمینه به تولیدکنندگان پرداخت کند . 
وی قیمت تمام‌شده تولید کشمش را برای تولیدکنندگان حدود 5 هزارتومان اعلام و اضافه کرد : دولت در حال حاضر قصد دارد 400 تومان یارانه برای صادرات هرکیلوگرم کشمش به صادرکنندگان بدهد و آن را به کشاورزان نمی‌دهند . 
رحمانی با بیان اینکه درحال حاضر هرکیلوگرم کشمش از تولیدکنندگان در بازار به قیمت حدود 3 هزارتومان خریداری می‌شود ، اظهارداشت : قیمت خرید تضمینی هم نسبت به نرخ تمام‌شده تولید کم است و ما به این مساله اعتراض کرده‌ایم ، باید چند نفر از نماینده کشاورزان نیز در جلسه تعیین نرخ‌های تضمینی حضور داشته باشند . 
وی با اشاره به اینکه ما سالانه حدود 200 هزارتن کشمش مازاد در کشور داریم ، افزود : امسال این عدد به 250 هزارتن افزایش یافته است چراکه در سال جاری بارآوری باغات نسبتا بیشتر بوده ضمن‌اینکه هرسال ، همه مازاد تولید از کشور صادر می‌شود . 
رئیس تعاونی تامین نیاز انگور و کشمش استان قزوین اضافه کرد : ما یک چهارم انگور تولیدی خود را برای مصرف تازه خوری به بازار عرضه می‌کنیم و باقی آن نیز تبدیل به کشمش می‌شود . 
رحمانی درباره میزان تولید کشمش با بیان اینکه آمار دقیق تولید کشوری را در اختیار ندارم ، افزود : در استان قزوین این عدد حدود 50 تا 55 هزارتن است . 
این تولیدکننده کشمش با اشاره به اینکه تمام بازار کشمش در اختیار دلالان است ، گفت : پیشنهاد ما برای نرخ خرید تضمینی کشمش در سال جاری حداقل 4000 تومان است . 
رحمانی با بیان اینکه اخیرا ما موفق شده‌ایم رب انگور تولید کنیم ، اظهارداشت : درحال حاضر ما این طرح را به استانداری قزوین ارائه داده‌ایم اما هنوز بعد از گذشت 3 ماه آنان جوابی به ما نداده‌اند ضمن‌اینکه با فراهم شدن شرایط ، ما می‌توانیم علاوه بر رب به تولید کنسانتره انگور نیز اقدام کنیم . 
وی ادامه داد : ما در کشور هیچ کدام از محصولات انگور را نداریم در حالی که بسیار خوش‌طعم هستند . 
رئیس تعاونی تامین نیاز انگور و کشمش استان قزوین افزود : علاوه بر قزوین ، کشاورزان 4 استان دیگر از‌جمله همدان ، زنجان ، لرستان و مرکزی نیز به صورت کتبی ، به صورت کتبی بنده را به عنوان نماینده خود انتخاب کردند تا مشکلات آنان را با مسئولین درمیان گذاشته و چاره‌ای برای آنها پیدا کنیم . 
برای تغییر نگاه مردم قزاقستان به فرهنگ و زبان فارسی تلاش بیشتری خواهم کرد 
رئیس فرهنگستان زبان قزاقستان ، گفت : از‌این‌پس در تغییر نگاه مردم و مسئولین کشورم نسبت به فرهنگ و زبان فارسی تلاش بیشتری خواهم کرد . 
به گزارش حوزه ادبیات گروه فرهنگی باشگاه خبرنگاران جوان به نقل از روابط عمومی بنیاد سعدی ، اردن کاژبک ، رییس فرهنگستان زبان قزاقستان ، با حضور در بنیاد سعدی با معاون امور بین‌الملل ، مدیر امور نمایندگی‌ها و کارشناس منطقه آسیای مرکزی و قفقاز این بنیاد ، دیدار و گفت‌وگو کرد . 
سیدمحمدرضا دربندی ، معاون امور بین‌الملل بنیاد سعدی در ابتدای این دیدار با اشاره به فعالیت‌های بنیاد در حوزه آموزش و گسترش زبان فارسی ، به بررسی وضعیت زبان فارسی در گذشت کشور قزاقستان پرداخت و این کشور را یکی از هدف‌های ویژه در منطقه برای همکاری‌های گسترده‌تر دانست . 
وی خاطر‌نشان کرد که بنیاد سعدی در جهت گسترش زبان فارسی و حمایت از نیروی انسانی متخصص در دانشگاه‌های قزاقستان ، تعداد 10 دانشجو در مقطع کارشناسی و کارشناسی‌ارشد را بورسیه کرده است . 
وی اظهار کرد : با توجه به تضعیف هویت اصیل قزاقی در بین جوانان ، آنها می‌توانند در پرتو آموختن زبان و ادبیات فارسی و آشنایی با هفت هزار سال فرهنگ ، تمدن و هنر متعالی ایران اسلامی ، با ارزش‌های نهفته در تاریخ و فرهنگ مشترک دو کشور ، مانند احترام به والدین ، خانواده ، انسان‌دوستی ، مهربانی و ... ، نیز آشنا شوند . 
« اردن کاژبک » ، رئیس فرهنگستان زبان قزاقستان نیز ضمن قدردانی از فرصتی که به ایشان داده شده ، گفت : در قزاقستان ، هدف دشمنان ، دور کردن مردم از فرهنگ و گذشته‌ی آنهاست . 
از این رو شاهد گسترش زبان - های بیگانه در آن کشور هستیم و بنا به همین دلیل ، گرایش به زبان فارسی کمتر شده است ، حال‌آنکه تاریخ و فرهنگ ملت قزاقستان با فرهنگ و تمدن ایرانی گره خورده است و ما معتقدیم زبان فارسی ، برای ما یک زبان بیگانه نیست و از ماست . 
وی با اشاره به دامنه گسترش زبان فارسی در بین متخصصان و عامه مردم در گذشته ، خاطر‌نشان کرد : زبان فارسی زبان علم ، ادب و فرهنگ بوده است و آثار بزرگانی مانند سعدی و فردوسی هنوز در بین مردم جایگاه خود را حفظ کرده است ، به‌طوری‌که پس از ترجم شاهنامه به زبان قزاقی ، اگر در بین عامه مردم بگویید شاهنامه ترجمه‌ای از زبان فارسی است ، باور نمی‌کنند . 
رئیس فرهنگستان زبان قزاقی به ترجمه‌های غلط و ضعیف بعضی از آثار زبان فارسی به قزاقی اشاره کرد و افزود : در قزاقستان ، نبود استاد اعزامی از ایران و نیروی انسانی غیر متخصص ، باعث شده تا شیوایی و شیرینی این زبان ، کمتر مورد توجه قرار گیرد . 
وی تاکید کرد : از‌این‌پس در تغییر نگاه مردم و مسئولین کشورم نسبت به فرهنگ و زبان فارسی تلاش بیشتری خواهم کرد . 
اردن کاژبک در پایان از بنیاد سعدی خواست تا زمینه راه‌اندازی آموزش زبان قزاقی به عنوان واحد انتخابی در یکی از دانشگاه‌های ایران را فراهم کند و فرهنگستان زبان قزاقی نیز تامین استاد و مواد آموزشی را برعهده گیرد . 
امیر قاسمی به یک چهارم نهایی رسید 
امیر قاسمی منجزی در دور دوم رقابت‌های جهانی گزینشی کشتی المپیک 2016 برزیل به پیروزی دست یافت . 
به گزارش خبرگزاری فارس ، رقابت‌های جهانی گزینشی کشتی المپیک 2016 برزیل از ساعت 4:30 بامداد امروز ( جمعه ) در اولان باتور مغولستان آغاز شده است که امیر قاسمی منجزی در دومین دیدارش به پیروزی دست یافت ، اما حمید سوریان بعد از پیروزی در دور اول در دور دوم شکست خورد . 
در وزن 130 کیلوگرم که 17 نفر وزن‌کشی کرده‌اند ، امیر قاسمی منجزی در دور اول دیل ریو از آرژانتین را با نتیجه 4 بر صفر شکست داد . 
وی در دور دوم نی با نتیجه 2 بر صفر بالینت لام از مجارستان را مغلوب کرد تا در مرحله یک چهارم نهایی به مصاف مامی جان عبدالله یف از ازبکستان برود . 
قاسمی چندی پیش در مرحله نیمه‌نهایی قهرمانی آسیا این کشتی‌گیر را با نتیجه 3 بر صفر شکست داده بود . 
چوگوشویلی کشتی‌گیر کهنه‌کار بلاروسی نیز در گروه قاسمی حضور دارد . 
در وزن 59 کیلوگرم ، حمید سوریان در دور نخست مقابل رومن آمویان کشتی‌گیر کهنه‌کار ارمنستانی و دارنده مدال برنز المپیک 2008 پکن با نتیجه 7 بر 4 پیروز شد ، اما در دور دوم با نتیجه 9 بر 4 مغلوب آیو آنگلوف بلغارستانی دارنده مدال طلای 2013 جهان شد . 
سوریان باید منتظر حضور حریفش در فینال باشد تا برای کسب عنوان سوم و سهمیه المپیک مبارزه کند . 
پیترمودوس از مجارستان ، هاک کیم از کره جنوبی و المراد تسمراداف ازبکستانی دارنده مدال نقره جهان نیز در گروه سوریان قرار دارند . 
در این وزن 23 نفر وزن‌کشی کردند . 
نفرات اول تا سوم هر وزن در این رقابت‌ها سهمیه حضور مستقیم در المپیک 2016 برزیل را کسب می‌کنند . 
آخرین مرحله مسابقات گزینشی المپیک روزهای 17 تا 19 اردیبهشت‌ماه در شهر استانبول ترکیه برگزار خواهد شد . 
انتهای پیام / 
دانشجویان ایرانی حاضر در ریو دیدار والیبال ایران و کوبا را رایگان تماشا می‌کنند با هماهنگی کمیته ملی المپیک و سفارت جمهوری اسلامی ایران ، بلیط دیدار والیبال ایران و کوبا بصورت رایگان در اختیار ایرانیان حاضر در ریو قرار خواهد کرفت . 
به گزارش خبرنگار اعزامی فارس از ریو ، به منظور ساماندهی و حضور باشکوه تماشاچیان ایرانی و حمایت همه‌جانبه از تیم ملی والیبال ، با کمک مالی کمیته ملی المپیک و سفارت جمهوری اسلامی ایران در برزیل ، دانشجویان عزیز مقیم ریو میتوانند بصورت رایگان مسابقه والیبال فردا بین تیم‌های ایران و کوبا را تماشا نمایند . 
با این اقدام فرهنگی که در آخرین جلسه کانون هواداران کاروان ورزشی ایران در المپیک انجام پذیرفت مبلغ بلیط این عزیزان توسط کمیته ملی المپیک و سفارت جمهوری اسلامی ایران در برزیل از طریق کانون هواداران کاروان ورزشی ایران در ریو پرداخت خواهد شد . 
دیدار دو تیم امروز ساعت 17 برگزار می‌شود . 
انتهای پیام / س 
از تلاش‌های دولت در زمینه تصویب برجام باید قدردانی کرد 
رئیس خانه صنعت ، معدن و تجارت خراسان رضوی با تاکید بر اینکه افراد تاثیرگذار در جامعه به خصوص ائمه جمعه و نمایندگان مجلس نباید ضد برجام صحبت کنند ، خواستار قدردانی از تلاش‌های دولت در زمینه تصویب برجام شد . 
حسن حسینی در گفت‌وگو با خبرنگار اقتصادی خبرگزاری دانشجویان ایران ( ایسنا ) - منطقه خراسان - در خصوص تاثیرات اجرای برجام بر اقتصاد کشور اظهار کرد : در سال گذشته تلاش‌های بسیاری توسط دولت برای رفع تحریم‌ها و برقراری ارتباط با سایر کشورها انجام شد که اگر این اقدامات مورد حمایت قرار گیرند می‌توان امید داشت در سال جاری نتایج حاصل از این قراردادها مشاهده شوند . 
وی با بیان اینکه در شرایط فعلی کشور امکان دستیابی به رشد پنج درصدی و حتی بیشتر در اقتصاد وجود دارد ، افزود : در شرایط کنونی جامعه تحقق این میزان رشد در اقتصاد امکان‌پذیر است اما برای رسیدن به این رشد اما و اگرهایی وجود دارد که دولت باید درصدد رفع آن‌ها اقداماتی انجام دهد . 
رئیس خانه صنعت ، معدن و تجارت خراسان رضوی با اشاره به اینکه در حال حاضر بیشتر بار مالیاتی بر عهده تولیدکنندگان است ، اضافه کرد : پرداخت مالیات تنها توسط افراد شناخته‌شده صورت می‌گیرد و عده بسیاری که درآمد بالایی دارند از پرداخت مالیات فرار کرده و بدین شکل فشار نامتعادلی بر افراد شناسنامه‌دار وارد می‌شود . 
ما به عنوان تولیدکنندگان معتقدیم که اخذ مالیات باید عادلانه و منصفانه صورت بگیرد . 
حسینی در خصوص اقداماتی که باید توسط دولت در راستای تحقق رشد اقتصادی در سال جاری صورت بگیرد ، یادآور شد : یکی از اقداماتی که باید در کوتاه‌مدت به منظور کمک به تولید و اقتصاد کشور انجام شود تغییر روش دستگاه مالیات استان نسبت به حوزه تولید است . 
در حال حاضر شیوه اخذ مالیات در حوزه‌های اقتصادی به خصوص حوزه تولید بسیار غیرمنصفانه بوده و متناسب با شرایط اقتصادی کشور نیست ؛ بنابراین یکی از حوزه‌هایی که انتظار می‌رود در کوتاه‌مدت برای اصلاح آن تمهیداتی اندیشیده شود نظام مالیاتی کشور است تا این نظام با حوزه تولید به عنوان اولویت اول توجه کند . 
وی یکی از مشکلات موجود در این زمینه را وجود تعدد قوانین در جهت حمایت از تولید دانست و عنوان کرد : تعدد قوانین موجود در راستای حمایت از تولید مشکل‌ساز شده است زیرا علاوه بر وجود مغایرت میان آن‌ها ، گاها برخی از دستگاه‌ها به این قوانین سلیقه‌ای عمل می‌کنند . 
رئیس خانه صنعت ، معدن و تجارت خراسان رضوی خاطرنشان کرد : علی‌رغم وجود قانون رفع موانع تولید تاکنون اقدام جدی توسط دولت در راستای رفع این مشکلات صورت نگرفته است . 
دراین خصوص دولت باید امکاناتی در اختیار بخش خصوصی قرار داده و در جهت رفع موانع موجود اقدام عاقلانه و عاجلانه‌ای انجام دهد . 
حسینی با تاکید بر اینکه در حال حاضر بانک‌ها رقیب اصلی بخش خصوصی هستند ، ادامه داد : بانک‌ها با پرداخت 18 درصدی سود سپرده‌گذاری رقیب اصلی بخش خصوصی ، اشتغال‌زایی ، سرمایه‌گذاری و تولید کشور محسوب می‌شوند . 
همچنین قاچاق کالا یکی از مشکلات بخش تولید کشور به شمار می‌رود . 
متاسفانه قاچاق کالا در کشور به صورت سازمان‌یافته انجام می‌شود در حالی که می‌توان از انجام این عمل جلوگیری کرد . 
وی با اشاره به تورم بیشتر از 30 درصدی در دولت قبل بیان کرد : دولت تدبیر و امید توانست این تورم را به کمتر از 15 درصد کاهش دهد . 
هر‌چند تحقق رشد اقتصادی در شرایط رکود با افزایش تورم همراه است ، اما اگر تمهیدات لازم اندیشیده شوند می‌توان بدون افزایش چشم گیر تورم به رشد اقتصادی مطلوبی دست یافت . 
انتهای پیام 
دو خبر از تولیدات اوج کودک و نوجوان / روایت حسین یاری از مجموعه پویانمایی « داستان عاشورا » 
فیلم بلند « قدمگاه خورشید » دومین فیلم بلند موشن کمیک جهان محسوب می‌شود که به مدت 52 دقیقه ، در مرکز اوج کودک و نوجوان آفریده شده است . 
به گزارش حوزه سینما گروه فرهنگی باشگاه خبرنگاران جوان به نقل از روابط عمومی مرکز اوج کودک و نوجوان ؛ میثم حسینی ، کارگردان و تهیه‌کننده گفت : فیلم بلند « قدمگاه خورشید » با صدای حسین یاری روایت شده و تصاویر و داستان آن نیز از کتاب کمیک استریپ « داستان عاشورا » نوشته حجه‌الاسلام محمدسعید بهمن‌پور و تصویرگری شده توسط استاد پرویز اقبالی برگرفته شده است . 
وی افزود : داستان عاشورا اقتباسی خواندنی از مقتل معبر « لهوف » نوشته سید بن طاووس است که از این جهت ، یک‌داستان تاریخی مستند و دقیق محسوب می‌شود . 
با توجه اعتبار داستان و تکنیک هنری فیلم قدمگاه خورشید ، این اثر را در جشنواره‌های دوسالانه انیمیشن تهران و مردمی عمار شرکت خواهیم داد . 
حسینی اشاره کرد : این اثر در دسته تخصصی خود یعنی فیلم بلند با تکنیک موشن کمیک ، دومین اثر تولید شده در جهان است و تنها نمونه فیلم بلند با این تکنیک قبلا در سال 2010 تحت عنوان « گاد کیلر » در ایالات متحده آمریکا توسط مت پیزولو کارگردان ایتالیایی ساخته شده است . 
گفتنی است فیلم بلند قدمگاه خورشید با مدت‌زمان 52 دقیقه ، به کارگردانی میثم حسینی و تهیه‌کنندگی محمدمهدی مشکوری در مرکز اوج کودک و نوجوان به تولید رسیده است . 
پیش از این ، یک سریال 5 قسمتی از همین اثر ، به تولید رسیده بود که برای نخستین بار در دهه اول محرم امسال ، از شبکه امید پخش شد . 
قصه‌های لبنانی با طعم مقاومت برای کودکان ایرانی 
نخستین تجربه‌های مقاومت اسلامی لبنان در حوزه ادبیات کودک و نوجوان ، در قالب سه عنوان کتاب مهمان خانه‌های ایرانیان شد . 
مهدی مقامی ، مدیر انتشارات اوج کودک و نوجوان خبر داد : کتابهای « برای چه فداکاری کرد » ، « سوسو و کلاغ سیاه » و « نگهبان کوه » انتشارات رسالات حزب‌الله لبنان ، با ترجمه یوسف سرشار به مخاطبان ایرانی عرضه می‌شوند . 
وی افزود : « برای چه فداکاری کرد » نوشته امل ناصر و « نگهبان کوه » نوشته سوزان فلحه‌اند و هر دو کتاب را ریما کوسا تصویرگری کرده است . 
« سوسو و کلاغ سیاه » نیز نوشته جمانه سوید و مصور شده توسط صباح کلا است . 
مقامی رده سنی مخاطبان این سه کتاب را پیش‌دبستانی و سالهای اول ، دوم و سوم دبستان عنوان کرد و اظهار داشت : در انتشارات اوج کودک و نوجوان ، تلاش شده این سه کتاب با مضمون مقاومت ، با کتاب‌آرایی مناسب و چشم‌نواز به بازار عرضه شوند . 
لذا استفاده از کاغذ باکیفیت و دستگاههای چاپ دقیق ، گرد کردن گوشه‌های کتاب برای حذف لبه‌های تیز کاغذ ، افزودن لایه سلفون برای افزایش عمر جلد کتاب و … از اقداماتی بوده که در چاپ این کتابها صورت گرفته است . 
علاقمندان می‌توانند برای تهیه کتابهای سوسو و کلاغ سیاه ، نگهبان کوه و برای چه فداکاری کرد ، به فروشگاه کتاب شادزی ، واقع در خیابان سید جمال‌الدین اسدآبادی ، بالاتر از میدان اسدآبادی ، شماره 360 مراجعه کنند یا با شماره‌تلفن 88214440 تماس بگیرند . 
انتهای پیام / 
مرگ روزانه 45 نفر در جاده‌های ایران 
رئیس پلیس راهور کشور گفت : گفت : روزانه بر اثر تصادفات به‌طور میانگین 850 مجروح و 45 نفر کشته می‌شوند که 51 درصد فوتی‌ها در صحنه و 49 درصد در بیمارستان صورت می‌گیرد . 
به گزارش تسنیم ، سردار تقی مهری امروز در آیین افتتاحیه اولین دوره رشته تحصیلی « ایمنی ترافیک » در دانشگاه علوم پزشکی تبریز با بیان اینکه فرهنگ ، ایمنی خودرو و ایمنی جاده به عنوان سه عامل اصلی در حوادث جاده‌ای کشور مطرح است اظهار داشت : خوشبختانه امروز مسئله سلامت و ترافیک به عنوان یک رشته علمی مورد توجه قرار گرفته که با این وجود امیدواریم فرهنگ رانندگی در کشور اصلاح شود . 
وی افزود : تبریز به عنوان مرجع در این موضوع انتخاب شده و در برنامه توسعه ششم نیز یکی از موضوعات مهم و بسیار اساسی ، پیشگیری و ارتقای ایمنی و پیشگیری از معلولیت‌ها مورد توجه خواهد بود . 
سردار مهری با بیان اینکه در سال 84 شاهد بیش از 27 هزار فوتی در جاده‌های کشور بودیم ، ادامه داد : این در سال گذشته به 16 هزار و 500 نفر کاهش یافته که این نشان از همکاری تمامی دستگاه‌هاست . 
وی با اشاره به تلفات رانندگی پنج‌ماهه نخست سال اظهار داشت : متاسفانه تاکنون 7 هزار و 83 نفر جان خود را از دست داده‌اند که نسبت به سال گذشته شاهد 3 درصد کاهش بودیم . 
رئیس پلیس راهور سه عامل فرهنگ ، ترافیک ایمنی خودرو و ایمنی جاده را علت اصلی حوادث جاده‌ای عنوان کرد و گفت : روزانه به‌طور میانگین 850 مجروح و 45 نفر کشته می‌شوند که 51 درصد فوتی‌ها در صحنه و 49 درصد در بیمارستان صورت می‌گیرد که باید با اصلاح فرهنگ در جامعه این آمار را کاهش دهیم . 
وی با بیان اینکه با ایجاد رشته تحصیلی و دانشگاهی و واحدی در این دانشگاه این مسئله به صورت علمی عملیاتی می‌شود ، ادامه داد : مسئله فرهنگ کمک بزرگی در گسترش حل ترافیک می‌کند که حرکت بسیار ارزشمندی است . 
سردار مهری در ادامه افزود : طبق تحقیقات پلیس ، تقریبا 6 درصد درآمد ناخالص کشور در تصادفات از بین می‌رود که حوادث جاده‌ای علت 50 درصد کشته شدن افراد به صورت غیرعمد است . 
وی در ادامه اظهار داشت : 50 درصد افراد فوتی در حوادث جاده‌ای را افراد زیر 40 سال تشکیل می‌دهند که عملا جامعه نیروی کار و فعال خود را در جاده‌ها از دست می‌دهد . 
وی همچنین اضافه کرد : امیدواریم با گسترش علوم در زمینه‌های اجرایی و عملیاتی کمک به سزایی در کاهش تلفات جاده‌ای صورت گیرد . 
هوای تبریز ، ملوانی شد . 
دیدار تراکتورسازی و ملوان زیر بارش شدید باران برگزار می‌شود . 
[ هوای تبریز ، ملوانی شد ] . 
به گزارش " ورزش سه " ، آب و هوای شهر تبریز از صبح امروز کاملا بارانی است و این موضوع موجب تعجب اعضای تیم تراکتورسازی شده است . 
با توجه به هوای شرجی انزلی ، چنین آب و هوایی برای اعضای تیم ملوان طبیعی است و این مساله می‌تواند در بازی امروز به سود شاگردان محمد احمدزاده تمام شود . 
این در حالی است که تا شب گذشته هوای تبریز آفتابی بود . 
